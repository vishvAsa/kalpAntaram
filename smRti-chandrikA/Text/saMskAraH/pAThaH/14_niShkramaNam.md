+++
title = "१४ निष्क्रमणम्"

+++
**अथ निष्क्रमणम्**

तत्र मनुः ।

> चतुर्थे मासि कर्तव्यं शिशोर् निष्क्रमणं गृहात् । इति ।

यस्मिन् जन्मेति शेषः । पुराणे ऽपि ।

> द्वादशे ऽहनि कर्तव्यं सिशोर् निष्क्रमणं गृहात् । 

> चतुर्थे मासि कर्तव्यं तथान्येषाम् मतं विभो ॥ इति ।

ततः किं कर्तव्यम् इति, शङ्ख आह ।

> चतुर्थे मासि कर्तव्यं बालस्याद् इत्य् अदर्शनम् ॥ इति ।

यमो ऽपि ।

> ततस् तृतीये कर्तव्यं मासि सूर्यस्य दर्शनम् ।

> चतुर्थे मासि कर्तव्यं शिशोश् चन्द्रस्य दर्शनम् ॥ इति ।

लोगाक्षिर् अपि -  "तृतीये मासे दर्शनम् आदित्यस्य" इति । अत्रापि यथास्वगृह्यं व्यवस्था । येषां तु शाखिनाम् अनाम्नातं तेषां तु विकल्प एव ।

**इति स्मृतिचन्द्रिकयां निष्क्रमणम्**

+++
title = "५६ भीष्मतर्पणम्"

+++
**भीष्मतर्पणम्**

अथ माधशुक्लाष्टम्यां भीष्मतर्पणं स्मरन्ति । तथा च पुराणम् ।

> शुक्लाष्टम्यां तु माघस्य दद्याद् भीष्माय यो ऽञ्जलिम् ।

> संवत्सरकृतं पापं तत्क्षणाद् एव नश्यति ॥

तत्रायं मन्त्रः ।

> वैयाघ्रपादगोत्राय सङ्कृतिप्रवराय च ।

> गङ्गापुत्राय भीष्माय प्रदास्ये ऽहं तिलोदकम् ।

> अपुत्राय ददाम्य् एतत् सलिलं भीष्मवर्मणे ॥ इति ।

**इति स्मृतिचन्द्रिकायां भीष्मतर्पणविधिः**

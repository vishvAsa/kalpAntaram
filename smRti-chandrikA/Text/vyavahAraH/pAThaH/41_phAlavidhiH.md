+++
title = "४१ फालविधिः"

+++
**अथ फालविधिः**

तत्र बृहस्पतिः ।

> आयसं द्वादशपलं घटितं फालम् उच्यते ।

> अष्टाङ्गुलं भवेद् दीर्घं चतुरङ्गुलविस्तरम् ॥

एवंविधं दिव्यदेशप्रतिष्ठापितागौ निक्षिप्य धर्मावाहनादौ शोध्यशिरसि पत्रारोपणान्ते सर्वदिव्यसाधारणविधाव् अनुट्ष्ठिते सुतप्तं कुर्यात् । सुतप्ते कृते कर्तव्यम् आह स एव ।

> अग्निवर्णं तु तच् चोरो जिह्वया लेहयेत् सकृत् ।

> न दग्धश् चेच् छुचिम् इयाद् अन्यथा तु स हीयते ॥

चोरग्रहणं शोध्योपलक्षणार्थम् ॥

**इति स्मृतिचन्द्रिकायां फालविधिः**

+++
title = "006 ततः स्वयम्भूर्"
+++

<details><summary>गङ्गानथ-मूलानुवादः</summary>

Thereafter, the supreme being Hiraṇyagarbha, self-born, unmanifest and bringing into view this (universe), appeared,—dispelling darkness and having his (creative) power operating upon the Elemental Substances and other things.—(6)
</details>

<details><summary>मानसतरङ्गिणीकृत्</summary>

Then the Self-existent, indiscernible, but comprising all this, the fundamental elements of the discernible universe, appeared with irresistible power, bursting forth from the darkness.
</details>

<details><summary>मेधातिथिः</summary>

तस्या महारात्र्या अनन्तरम् । स्वयं भवतीति **स्वयंभूः** । स्वेच्छया कृतशरीरपरिग्रहो न संसार्यात्मवत् कर्मपरतन्त्रं शरीरग्रहणम् अस्य । **अव्यक्तो** ध्यानयोगाभ्यासभावनावर्जितानाम् अप्रकाशः । अथ वा "**अव्यक्तम् इदम्**" इत्य् एवं पठितव्यम् । **इदम्** अव्यकावस्थं **व्यञ्जयन्** स्थूलरूपैर् विकारैः प्रकाशम् आनयन् । यद् इच्छया पुनर् जगत् प्रादुर् भवति । **प्रादुर् आसीत्** । प्रादुःशब्दः प्राकाश्ये । **तमोनुदः** । तमो महाप्रलयावस्था, ताम् नुदति विनाशयति पुनर् जगत् सृजत्य् अतस् तमोनुदः । **महाभूतानि** पृथिव्यादीनि । आदिग्रहणात् तद्गुणाः शब्दादयो गृह्यन्ते । तेषु वृत्तं प्राप्तम् ओजो वीर्यं सृष्टिसामर्थ्यं यस्य स एवमुक्तः । स्वयम् असमर्थानि महाभूतानि जगन् निर्वर्तयितुम् । यदा तु तेन तत्र शक्तिर् आधीयते तदा वृक्षाद्यात्मना[^२१] विक्रियन्ते । न तु प्रकृतिशक्त्यवस्थानि प्रकृतिरूपापन्नानि महाभूतानि जगत्सर्गादौ महाभूतशब्देनाभिप्रेतानि । पाठान्तरम् "महाभूतानुवृत्तौजाः" इति । अनुवृत्तम् अनुगतम् इति प्रागुक्त एवार्थः ॥ १.६ ॥


[^२१]:
     M G 1st ed.: vṛttādyātmanā
</details>

<details><summary>गङ्गानथ-भाष्यानुवादः</summary>

After the above described Great Night;—the ‘*Self-born*,’ he who comes into existence by himself; *i.e*. who takes up a body by his own will, his taking the body not being dependent upon his past acts, as it is in the case of beings undergoing births and deaths.

‘*Unmanifest*,’—not cognizable by people devoid of ability to contemplate and other powers produced by the practice of *yoga*. Or, it would be better to read ‘*avyakṭam*’ (in the Accusative), making it an epithet of ‘*idam*,’ ‘this;’ the meaning being ‘this universe which was in its unmanifest condition.’

‘*Bringing into view*’—making it perceptible in the form of the grosser products; that is, he by whose wish the World comes into existence.

‘*Appeared*’—the term ‘*Prāduḥ* (?)’—denotes *visibility*.

‘*Dispelling darkness*,’—‘darkness’ stands for the state of dissolution; he dispells, sets aside, that state; he creates the World afresh and is therefore said to ‘dispel darkness.’

‘*Elemental Substances*,’ earth and the rest.

‘*Other things*’—refers to Sound and other qualities of the said substances;—he has his ‘power’ *i.e*. creative power—‘operating,’ acting, upon the said substances &c. The Elemental Substances by themselves are incapable of producing the World; when however the requisite potency is instilled into them by him, they become transformed into the shape of trees and other things. The term ‘Elemental Substances’ here does not stand for the substances, which at the beginning of ‘creation,’ exist in the form of potencies lying latent in Primordial Matter.

Another reading is ‘*mahābhūtānuvṛttaujāḥ*;’ ‘*anuvṛttam*, meaning *bent upon*; the meaning of the epithet remains the same as before. (6)
</details>

<details><summary>गङ्गानथ-टिप्पन्यः</summary>

‘*Mahābhūtādī*’—Here again Rāghavānanda, the Vedantin, is at variance with the other commentators, and takes it in the sense of ‘*Akaṅkāra*,’ and not in that of ‘the Elemental Substances &c,’

‘*Prādurāsīt*’—‘assumed a body of his own free will, not in consequence of his *Karma?*: (Medhātithi, Kullūka, Govinda, Nandana);—‘became discernible’: (Nārāyaṇa)—‘became ready to create’: (Rāghavānanda)

The reader should refer to the latter portion of the *Bhāṣya* on verse 11, where the present verse is explained as setting forth the self-evolution of *Prakṛti*, according to the *Sāṅkhya*.
</details>

<details><summary>Bühler</summary>

006	Then the divine Self-existent (Svayambhu, himself) indiscernible, (but) making (all) this, the great elements and the rest, discernible, appeared with irresistible (creative) power, dispelling the darkness.
</details>


<details><summary>भारुचिः</summary>

**तत** इत्य् आनन्तर्ये अव्याकृतावस्थाया अनन्तरम् ।  
स्वय्ं भवतीति **स्वयम्भूः** ।  
यथेष्टं कार्यकारणं (णे) गृह्णन्न् उच्यते ।  
चेतनाचेतन-जगत्-प्रशासिता जगत्-कारण-पुरुषः **[८]** परमात्मा ।  
न तु संसार्य्-आत्मैव कश्चित्,  
तस्यास्वतन्त्रत्वात् ।  
तथा च गीता-श्लोकः-

> अजो ऽपि सन्न् अव्ययात्मा  
> भूतानाम् ईश्वरो ऽपि सन् ।  
> प्रकृतिं स्वाम् अवष्टभ्य  
> सम्भवाम्य् आत्म-मायया ॥  
> [भ्ग् ४.६]

कस्मात् पुनर् आत्म-विकल्पः ?  
सर्वोपनिषच्-छास्त्रेभ्यः धर्माधर्म-व्यवस्था-प्रामाण्य-सन्नियोग-प्रतिषेधौ+++(~~धो~~)+++  
ये चात्रावचनीया+++(~~यौ~~)+++  
यथा-भूतार्थ-विशेषत्वात् प्रमाणम् इन्द्रियवत् ।  
तथा च वक्ष्यति ।

> प्रशासितारं सर्वेषाम्  
> अणीयांसम् अणोर् अपि ।  
> रुक्माभं स्वप्नधीगम्यं  
> विद्यात् तं पुरुषं परम् ॥ 

इति । [१२.१२२]

पुनश् च गीताश्लोकः ।

> उत्तमः पुरुषस् त्व् अन्यः  
> परमात्मेत्य् उदाहृतः ।  
> यो लोकत्रयम् आविश्य  
> बिभर्त्य् अव्यय ईश्वरः ॥ [भ्ग् १५.१७]

अनुमानं चात्र -  

विशिष्ट-विज्ञान-कर्तृ--पुरुष-व्यापारोपग्रह-वशेन  
पुरुषार्थ-क्रिया-समर्थानां कार्याणाम् अभिनिवृत्तिं दृष्ट्वा प्रतिपद्यामहे -  

> इदम् अपि जगत्  
प्रज्ञा-प्रयत्न-व्यापारोप+++(~~ऽथ~~)+++ग्रहवशेन  
स्वतस् तस्य कश्चिद् अ-संसारिणः पुरुषस्य कार्यं भवितुम् अर्हति।

इति।  
एवं चानुमानतो ऽप्य् अस्ति -  

> प्रधान-पुरुषयोर् व्यतिरिक्त ईश्वरः  
परमात्मना उपासता (-आत्मानम् उपासतः??) कर्मभूतो  

न केवलम् आगमतः । 

एवं च सर्वार्थे या धर्मशक्त्या  
स एव भगवान् अव्यक्तो ऽपि सन्  
अक्षय्यकारणो (-करणो?) ऽपि सन्  
अविरतत्-य्सामर्थ्यो द्रष्टव्यः ।  
व्यञ्जयन्न् इव महद्-आदि-भावेनाविष्कुर्वन्  
**महा-भूतादिषु वृत्तौजः** महद्-आदि-तत्त्वेषु **वृत्तं** जातम् **ओजो** वीर्यं पयसो ऽयं महाभूतादिवृत्तौजाः ।  
अथ वा पाठान्तरम् अस्मिन्न् अर्थे महाभूततद्वृत्तेनौजः (महाभूतानुवृत्तौजाः?) महाभूतानि यावद् अनुवृत्तम् ओजो यस्य सो ऽयं **महाभूतानुवृत्तौजाः** । **प्रादुर् आसीत्** । प्रादुःशब्दः प्रकाशे । प्रकाश आसीत् प्रधानप्रवर्तयितृरूपत्वेन । एवं च **तमोनुद** इत्य् उक्तं तमो ऽव्यक्तावस्थां ताम् एवं नुदन् तमोनुद इत्य् उच्यते । महदादितत्त्वाविष्करणेन यथावोचाम एवम् अयं श्लोकः ।
</details>

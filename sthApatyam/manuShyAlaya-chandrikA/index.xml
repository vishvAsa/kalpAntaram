<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मनुष्यालयचन्द्रिका on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/sthApatyam/manuShyAlaya-chandrikA/</link>
    <description>Recent content in &#43;मनुष्यालयचन्द्रिका on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/sthApatyam/manuShyAlaya-chandrikA/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/kalpAntaram/sthApatyam/manuShyAlaya-chandrikA/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/sthApatyam/manuShyAlaya-chandrikA/1/</guid>
      <description>&lt;p&gt;प्रथमोऽध्यायः&lt;br&gt;&#xA;भूपरीक्षापरिग्रहौ&lt;br&gt;&#xA;नृसिंहयादवाकारतेजोद्वितयमद्वयम्&lt;br&gt;&#xA;राजते नितरां राजराजमङ्गलधामनि १&lt;br&gt;&#xA;श्रीमत्कुण्डपुरे विराजति परक्रोडे च तेजः परं&lt;br&gt;&#xA;नावानाम्नि च धाम्नि यच्च नितरां मल्लीविहारालये&lt;br&gt;&#xA;अश्वत्थारव्यनिके तनेऽपि च पुरे श्रीकेरलाधीश्वरे&lt;br&gt;&#xA;सम्म्भूयैतदुरुप्रकाशविषये चित्ते ममोज्जृम्भताम् २&lt;br&gt;&#xA;श्रीमङ्गलास्पदसदाश्रयनीलकण्ठप्रेमप्रकर्षनिलयः सकलाभिवन्द्यः&lt;br&gt;&#xA;श्रीमद्गिरीन्द्र तनयातनयोऽङ्घ्रिभाजां&lt;br&gt;&#xA;कामप्रदो जयति मत्तमतङ्गजास्यः ३&lt;br&gt;&#xA;तद्देवपादकमलैकसमाश्रयः कोऽप्युद्योतमानगुरुवर्यकृपाभियोगात्&lt;br&gt;&#xA;विद्यापरिश्रमपरो बहुधात्मशुद्ध्यामुद्योगवान् भवति बालविबोधने च ४&lt;br&gt;&#xA;येषां श्रुतिप्रणयिनी धिषणा यदीयसङ्कल्पकल्पिततनुः परमेश्वरोऽपि&lt;br&gt;&#xA;तेषां महीसुमनसां महनीयभासामुत्तंसये परमुदारपदारविन्दम् ५&lt;br&gt;&#xA;निसर्गसंसिद्धसमस्तशिल्पप्रावीण्यमाद्यं द्रुहिणं प्रणम्य&lt;br&gt;&#xA;मया मनुष्यालयचन्द्रि कैषा&lt;br&gt;&#xA;विलिख्यते मन्दधियां हिताय ६&lt;br&gt;&#xA;मयमतयुगलं प्रयोगमञ्जर्यपि च निबन्धनभास्करीययुग्मम्&lt;br&gt;&#xA;मनुमतगुरुदेवपद्धतिश्रीहरियजनादिमहागमा जयन्ति ७&lt;br&gt;&#xA;मार्कण्डेययुगं पराशरमुरारिप्रोक्तरत्नावलीसारान् काश्यपविश्वकर्ममतयुग्माद्यां कुमारागमम्&lt;br&gt;&#xA;सव्याख्यां हरिसंहितां विवरणाद्यं वास्तुविद्यादिकान्&lt;br&gt;&#xA;दृष्ट्वा तन्त्रसमुच्चयोक्तमनुसृत्यैवात्र सङ्क्षिप्यते ८&lt;br&gt;&#xA;मर्त्यो विप्रादिवर्णेष्विह भवनविधानोत्सुको यः स पूर्वं&lt;br&gt;&#xA;विप्रं तद्देशसम्बन्धिनमखिलगुणैरन्वितं संवृणीत&lt;br&gt;&#xA;सोऽयं तद्वर्णयोग्यां क्षितिमथ परिकल्प्यात्र पूजादि कृत्वा&lt;br&gt;&#xA;वास्तोः शास्त्रोक्तरीत्या गृहमतिनिपूणैः कारुभिः कारयेत ९&lt;br&gt;&#xA;वेदागमादिविहितान्यवधार्य विप्रैः&lt;br&gt;&#xA;कार्यो विधिः सकलदेवनरालयानाम्&lt;br&gt;&#xA;तद्वाक्यतः सकलधामसु मृच्छिलादे&lt;br&gt;&#xA;रन्योन्यमेलनमुशन्ति हि कारुकृत्यम् १०&lt;br&gt;&#xA;स्थपतिः सूत्रग्राही तक्षकसञ्ज्ञश्च वर्धकिः क्रमशः&lt;br&gt;&#xA;स्वोचितकर्मणि दक्षा ग्राह्यास्ते कारवश्चतुर्धेति ११&lt;br&gt;&#xA;सर्वशास्त्रविहितक्रियापटुः&lt;br&gt;&#xA;सर्वदावहितमानसः शुचिः&lt;br&gt;&#xA;धार्मिको विगतमत्सरादिको&lt;br&gt;&#xA;यः स च स्थपतिरस्तु सत्यवाक् १२&lt;br&gt;&#xA;जानीयात् स्थापनार्हं स्थपतिमथ गुणैः प्रायशस्तेन तुल्यः&lt;br&gt;&#xA;सूत्रग्राही सुतो वा स्थपतिमतिगतिप्रेक्षकः शिष्यको वा&lt;br&gt;&#xA;स्थूलानां तक्षणात् तक्षक इति कथितः सन्ततं हृष्टचित्तो&lt;br&gt;&#xA;दार्वाद्यन्योन्यसम्मेलनपदुरुदितो वर्धकिः सावधानः १३&lt;br&gt;&#xA;विना स्थपत्यादिचतुष्टयेन&lt;br&gt;&#xA;गृहादि कर्तुं न च शक्यतेऽस्मात्&lt;br&gt;&#xA;प्रसादितैस्तैरथ विप्रवर्यः&lt;br&gt;&#xA;सुसूक्ष्मधीः कारयतां गृहाणि १४&lt;br&gt;&#xA;लक्षणहीने धामनि वसतामशुभानि सम्भवन्त्येव&lt;br&gt;&#xA;जन्माद्यवसानान्तं मनसा निश्चित्य कारयेत् तस्मात् १५&lt;br&gt;&#xA;तत्र क्रमेण बहुधा धरणीपरीक्षा&lt;br&gt;&#xA;दिङ्निर्णयादिशुभवीथिपरिग्रहश्च&lt;br&gt;&#xA;धाम्नां प्रमाणविधिरङ्कणकुट्टिमादीन्यङ्गानि बाह्यविधयश्च तथा विधेयाः १६&lt;br&gt;&#xA;गोमर्त्यैः फलपुष्पदुग्धतरुभिश्चाढ्या समा प्राक्प्लवा&lt;br&gt;&#xA;स्निग्धा धीररवा प्रदश्रिणजलोपेताशुबीजोद्गमा&lt;br&gt;&#xA;सम्प्रोक्ता बहुपांसुरक्षयजला तुल्या च शीतोष्णयोः&lt;br&gt;&#xA;श्रेष्ठा भूरधमा समुक्तविपरीता मिश्रिता मध्यमा १७&lt;br&gt;&#xA;वृत्तार्धेन्दुनिभा त्रिपञ्चरसकोणा शूलशूर्पाकृतिर्मत्स्यानेकपकूर्मपृष्ठकपिलावक्त्रोपमा मेदिनी&lt;br&gt;&#xA;भस्माङ्गारतुषास्थिकेशचितिवल्मीकादिभिः संयुता&lt;br&gt;&#xA;वर्ज्या मध्यनता सगर्भकुहरा विस्त्रा विदिक्स्थापि च १८&lt;br&gt;&#xA;इन्द्रा शादिनतावनी तदितराशाद्युन्नताष्टौ क्रमाद्&lt;br&gt;&#xA;गोर्वहन्यान्तकभूतवारिफणभृन्मातङ्गधान्याह्रवयाः&lt;br&gt;&#xA;वीथ्योऽत्र क्रमशोऽभिवृद्धिधनहान्यन्तार्थहानिप्रदा&lt;br&gt;&#xA;दारिद्यात्मजहानिवित्तशुभदास्तादृक्क्षितौ तस्थुषाम् १९&lt;br&gt;&#xA;प्रवासदा मध्यनता धरित्री&lt;br&gt;&#xA;मध्योन्नता वित्तसुखादिहन्त्री&lt;br&gt;&#xA;वह्न्यादिवाय्वन्तनता धरित्री&lt;br&gt;&#xA;प्रायेण दारिद्र य्फंलप्रदा स्यात् २०&lt;br&gt;&#xA;मध्योच्चायां धरित्र्! यां प्रथममथ गृहे कल्पिते स्याद् दशाब्दं&lt;br&gt;&#xA;वृद्धिः प्रागुन्नतायामपि हुतवहयाम्योन्नतायां शताब्दम्&lt;br&gt;&#xA;साहस्राब्दं निरृत्युन्नतधरणितले वारुणे स्यात् तदर्धं&lt;br&gt;&#xA;शेषास्वर्काष्टषट्काः शरद इह ततः स्वोक्तरूपं फलं स्यात् २१&lt;br&gt;&#xA;पूर्वस्यां वकुलो वटश्च शुभदोऽवाच्यां तथोदुम्बरश्चिञ्चा चाम्बुपतौ तु पिप्पलतरुः सप्तच्छदोऽपि स्मृतः&lt;br&gt;&#xA;कौबेर्यां दिशि नागसञ्ज्ञिततरुः प्लक्षश्च संशोभनाः&lt;br&gt;&#xA;प्राच्यादौ तु विशेषतः पनसपूगौ केरचूतौ क्रमात् २२&lt;br&gt;&#xA;अश्वत्थोऽग्निभयं करोति बहुधा प्लक्षः प्रमादप्रदो&lt;br&gt;&#xA;न्यग्रोधः परशस्त्रपातमुदरव्याधिं तथोदुम्बरः&lt;br&gt;&#xA;सम्प्रोक्तप्रतिदिक्स्थितास्त्वपि च ते चान्ये सुवर्णात्मकाश्छेद्या मन्दिरतस्तरूच्चयुगसीमाभ्यन्तरस्था यदि २३&lt;br&gt;&#xA;स्थाप्या मन्दिरपार्श्वपृष्टदिशि तु श्रीवृक्षबिल्वाभया&lt;br&gt;&#xA;व्याधिघ्नामलकीसुरद्रुमपलाशाशोकमालेयकाः&lt;br&gt;&#xA;पुन्नागासनचम्पकाश्च खदिरस्तद्वत् कदल्यादयो&lt;br&gt;&#xA;जातीनागलतादयोऽपि सकलाः सर्वत्र संशोभनाः २४&lt;br&gt;&#xA;अन्तःसारास्तु वृक्षाः पनसतरुमुखाः सर्वसाराश्च शाकाश्चिञ्चाद्यास्तालकेरक्रमुकयवफलाद्या बहिस्सारवृक्षाः&lt;br&gt;&#xA;निःसाराः शिग्रुसप्तच्छदशुकतरवः किंशुकाद्याश्च कार्यास्तेष्वाद्या मध्यभागे बहिरपि च ततः सवसारास्ततोऽन्ये २५&lt;br&gt;&#xA;कारस्करारुष्करकण्टकिद्रुश्लेष्मातकाक्षद्रुमपीलुनिम्बाः&lt;br&gt;&#xA;स्नूहीपिशाचद्रुमहेमदुग्धाः सर्वत्र नेष्टा अपि शिग्रुरन्तः २६&lt;br&gt;&#xA;विष्णोः पृष्ठे च वामे नरभवनमनर्थप्रदं दक्षिणे चाप्यग्रे भागे च कालीनरहरिशिवतद्भिन्नसर्वोग्रमूर्तेः&lt;br&gt;&#xA;आर्यो निम्नस्थलस्थो यदि मनुजगृहं दक्षिणेऽग्रेऽस्य तस्मादुच्चत्वं नेष्टमिष्टं निकटमपि तदन्यत्र तत्पादभाजाम् २७&lt;br&gt;&#xA;व्रीहिक्षेत्रादिदेवालयजलधिनदीतापसागारगोष्ठग्रामादीनामतीवान्तिकमपकुरूते नैकधा मन्दिरेषु&lt;br&gt;&#xA;देवागारान्नराणामतिशुभदमिदं किञ्चिदूनं समं वा&lt;br&gt;&#xA;तस्मादभ्युन्नतं च द्वितलविधिरयं नेष्यते तत्समीपे २८&lt;br&gt;&#xA;विप्रादिक्रमतः कुशेषुवनदूर्वाकाशयुक्ता भुवस्तुल्यातानवितानसिन्धुररसाब्ध्यंशाधिदीर्घा अपि&lt;br&gt;&#xA;श्वेता पाटलपीतमेचकरुचश्चाज्यासृगन्नासवामोदाः स्वादुकषायतिक्तकटुकास्वादान्विताश्च स्मृताः २९&lt;br&gt;&#xA;विप्राणां भूरवागुन्नतधनदनतोदुम्बराढया शुभा स्यात्&lt;br&gt;&#xA;प्राङ्निम्ना वारुणोच्चा चलदलसहिता भूः शुभा बाहुजानाम्&lt;br&gt;&#xA;प्रागुच्चाब्धीशनिम्ना वटतरूसहिता भूर्विशां पादजानां&lt;br&gt;&#xA;सा सप्लक्षा तथा चेद्यमनतधरणी चान्यथा सर्ववर्ज्याः ३०&lt;br&gt;&#xA;सङ्कीर्णरूपा वसुधात्र वर्णैर्गन्धै रसैश्चाखिलवर्जनीया&lt;br&gt;&#xA;एनामनालक्षितवर्णचिह्नां नक्तं परीक्षेत निमित्ततश्च ३१&lt;br&gt;&#xA;क्ष्मां खात्वामघटं निधाय भृतधान्यं वर्धमानं मुखे&lt;br&gt;&#xA;कृत्वा सिच्य घृतं निशासु सितरक्ता पीतकृष्णा दशा&lt;br&gt;&#xA;विप्रादिक्रमतः प्रदीप्य विधिवन्नीते मुहूर्ते ज्वलेद्&lt;br&gt;&#xA;वर्तिर्यस्य धरास्य तासु सकलास्विद्धासु सर्वोचिता ३२&lt;br&gt;&#xA;भूगर्ते जलपूरितेऽत्र विधिवद्द्रोणादिपुष्पं क्षिपेत्&lt;br&gt;&#xA;प्रादक्षिण्यगतिः शुभं सुमनसां यद्यन्यथा निन्दितम्&lt;br&gt;&#xA;पुष्पो दिक्ष्वथ संस्थिते सति शुभं कोणेषु चेन्निन्दितं&lt;br&gt;&#xA;ज्ञात्वेत्यादिशुभाशुभान्यथ समीकुर्यात् क्षमां सूक्ष्मधीः ३३&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/kalpAntaram/sthApatyam/manuShyAlaya-chandrikA/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/sthApatyam/manuShyAlaya-chandrikA/2/</guid>
      <description>&lt;p&gt;अथ द्वितीयोऽध्यायः&lt;br&gt;&#xA;वास्तुविन्यासविधिः&lt;br&gt;&#xA;यन्त्रेणावनतादिना च निपुणो यद्वाम्बुसम्पूरणेनोरविं चारु समीकरोत्वथ दृढं शङ्कुं करार्धायतम्&lt;br&gt;&#xA;मूले द्व्यङ्ङ्गुलविस्तृतः क्रमवशादग्रे तदर्धोन्मितव्यासं वृत्ततरं सरोजमुकुलाकाराग्रमाकल्पयेत् १&lt;br&gt;&#xA;शङ्कुदीर्घयुगसम्मितसूत्रेणाकलय्य परिवृत्य सुवृत्तम्&lt;br&gt;&#xA;वृत्तमध्यमवधार्य सुसूक्ष्मं शङ्कुमत्र सुदृढं निवेशयेत् २&lt;br&gt;&#xA;शङ्कुच्छायाग्रभागे त्ववहितहृदयो वृत्तलग्नेऽङ्कयित्वा&lt;br&gt;&#xA;प्राह्नान्ते पश्चिमस्यां दिशि तदितरदिश्येवमेवापराह्ने&lt;br&gt;&#xA;पाश्चात्त्येऽन्येद्युरप्यङ्कनमपि च विधायाङ्कयोरेतयोरप्यन्तर्भागत्रिभागे नयतु गतदिनोङ्कं तदेवेह सूक्ष्माम् ३&lt;br&gt;&#xA;पूर्वापरेद्युः प्रभवाङ्कयुग्ममेवं सुसूक्ष्मं परिकल्पितं यत्&lt;br&gt;&#xA;तदङ्कयुग्माहितसूत्रमेव पूर्वापराशाप्रभवं सुसूक्ष्मम् ४&lt;br&gt;&#xA;एवं क्षेत्रस्य मध्ये सुविहितमिह यद् ब्रह्मसूत्रं तदाहुस्तन्मध्येऽन्योन्यमन्तर्गतमथ रचयेद् वृत्तयुग्मं च धीमान्&lt;br&gt;&#xA;तद्योगात् तिर्यगुद्यज्झषजठरसुषुम्नाध्वना सूत्रमेकं&lt;br&gt;&#xA;याम्योदग्गामि सूक्ष्मं रचयतु यमसूत्रं तदित्यामनन्ति ५&lt;br&gt;&#xA;तत्सूत्रद्वितयेऽथ दिक्षु चतसृष्वङ्कान् समं कल्पयित्वाङ्कारोपितमध्यकानि सुसमं चत्वारि वृत्तानि च&lt;br&gt;&#xA;सिध्यन्त्यत्र विदिक्षु वृत्तयुगलीयोगेन मत्स्याः शिवाग्न्यग्रास्तद्गतसूत्रयुग्ममपि चात्राब्ध्यश्रमाकल्पयेत् ६&lt;br&gt;&#xA;सूत्रे प्रागुदगग्रके क्षितितले कृत्वा चतुःखण्डिते&lt;br&gt;&#xA;खण्डे कल्पयतु द्विजादिवसतिं शार्वेऽथवा नैरृते&lt;br&gt;&#xA;क्षेत्रे विस्तृतिरस्ति चेत् पुनरपि श्रुत्यंशिते गृह्यते&lt;br&gt;&#xA;शैवे नैरृतखण्डमेव निरृतौ शैवं शुभं चोभयोः ७&lt;br&gt;&#xA;धात्रीतलेऽब्ध्यंशिनि मानुषाख्यं गृहाभिवृद्धिप्रदमैशखण्डम्&lt;br&gt;&#xA;देवाह्वयं नैरृतमिष्टदं स्यादुभे शुभे गेहविधौ नराणाम् ८&lt;br&gt;&#xA;आग्नेयखण्डं यमसञ्ज्ञितं स्यान्मृतिप्रदं चाखिलवर्ज्यमेतत्&lt;br&gt;&#xA;वायव्यमप्यासुरसञ्ज्ञितत्वान्निन्द्यं विशां क्वापि च गृह्यते तत् ९&lt;br&gt;&#xA;भूपादिवर्णनियमेन यमोदगायामोपेतमध्यचतुरश्रमहीतले तु&lt;br&gt;&#xA;कर्णाध्वना निरृतिमारुतकोणमूलशैवानलाग्रभवसूत्रयुगं हि रज्जुः १०&lt;br&gt;&#xA;सूत्रस्य रज्ज्वोरपि चाग्रमूलैर्विद्धे गृहादिस्थितमध्यसूत्रे&lt;br&gt;&#xA;हीनायतिप्राङ्गणतश्चतुःशालागारतोऽन्यत्र भवन्ति दोषाः ११&lt;br&gt;&#xA;प्रागादि क्रमशः स्याद्वेधफलं पतिवियोगकुष्ठरुजौ&lt;br&gt;&#xA;रिपुपीडात्मजधनहान्यनिलरुजः स्वकुलधान्यहान्याद्याः १२&lt;br&gt;&#xA;क्षेत्रस्यैशादिखण्डे नवकृतिपदसम्भिन्नवास्त्वङ्गकोष्ठेष्वेकस्यार्कांशितः स्याद् विततिरिह महासूत्ररज्ज्वोः प्रसिद्धा&lt;br&gt;&#xA;तत्तद्दिग्वर्गकौष्ठैर्विहितशतपदेष्वेककोष्ठे भभागो&lt;br&gt;&#xA;विस्तारं सूत्ररज्ज्वोरहिकृतिपदभिन्नेष्वथैकाष्टिभागः १३&lt;/p&gt;</description>
    </item>
    <item>
      <title>३</title>
      <link>https://vishvAsa.github.io/kalpAntaram/sthApatyam/manuShyAlaya-chandrikA/3/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/sthApatyam/manuShyAlaya-chandrikA/3/</guid>
      <description>&lt;p&gt;अथ तृतीयोऽध्यायः&lt;br&gt;&#xA;मानभेदयोन्यादिनिर्णयः&lt;br&gt;&#xA;शिम्बिस्थाष्टतिलैर्यवोदरमिति प्राहुस्तदष्टोन्मितं&lt;br&gt;&#xA;मात्राख्याङ्गुलमङ्गुलैरिनमितैः प्रोक्ता वितस्तिस्ततः&lt;br&gt;&#xA;तद्द्वन्द्वं करकिष्क्वरत्निभुजदोर्मुष्ट्यादिसञ्ज्ञं ततस्त्वेकैकाङ्गुलवृद्धितोऽङ्गुलविशेषादप्यथो भिद्यते १&lt;br&gt;&#xA;मात्राख्याङ्गुलिपञ्चविंशतिमितं मानं विमाने स्मृतं&lt;br&gt;&#xA;प्राजापत्यकसञ्ज्ञितं सुरगृहे तेनापि मेयं क्वचित्&lt;br&gt;&#xA;एतैरेव वराङ्गुलैः परिमितं षड्विंशतिप्रोन्मितैर्मानं क्वापि समस्तधाम्नि विहितं नाम्ना धनुर्मुष्टिकम् २&lt;br&gt;&#xA;सम्प्रोक्ताङ्गुलिसप्तविंशतिमितं मानं यदुक्तं बुधैर्नाम्ना तत्तु धनुर्ग्रहं यदमुना ग्रामादिकं मीयते&lt;br&gt;&#xA;रथ्याद्योपवनादिसम्मितिविधौ वापीतटाकादिके&lt;br&gt;&#xA;चेष्टं तत्र धनुर्ग्रहं त्वथ धनुर्मुष्टिश्च तत्रेष्यते ३&lt;br&gt;&#xA;अष्टाविंशतिसम्मिताङ्गुलिमितं प्राच्याख्यमानं भवेत्&lt;br&gt;&#xA;वैदेहं नवविंशतिप्रतिमितैर्मात्राङ्गुलैः सम्मितम्&lt;br&gt;&#xA;स्यात् त्रिंशत्प्रवराङ्गुलीपरिमितं वैपुल्यमेकाङ्गुलीयुक्तं तत्तु भवेत् प्रकीर्णमिति दोर्मानप्रभेदोऽष्टधा ४&lt;br&gt;&#xA;भूसुरकार्ये निलये धनुर्ग्रहं च प्रकीर्णं च&lt;br&gt;&#xA;वैपुल्यधनुर्मुष्टी भूपानां मानसाधने योज्ये ५&lt;br&gt;&#xA;प्राजापत्यं च वैदेहं वैश्यानां सम्मतं भवेत्&lt;br&gt;&#xA;किष्कुः प्राच्यं च शूद्रा णां किष्कुः सर्वत्र सम्मतः ६&lt;br&gt;&#xA;स्वस्वोक्तमानादुपरि प्रदिष्टं सर्वं न चेष्टं क्षितिपादिकानाम्&lt;br&gt;&#xA;अधःस्थमानं सकलं क्रमेण वैश्यक्षितीशद्विजवर्णयोग्यम् ७&lt;br&gt;&#xA;सुरालये समस्तान्यप्यभीष्टानि यथेप्सितम्&lt;br&gt;&#xA;मानानि श्रेष्ठमध्याधमाङ्गुलोत्थानि च क्वचित् ८&lt;br&gt;&#xA;यवोदरैरष्टभिरुन्मितं यन्मात्राङ्गुलं तत्कथितं वरिष्ठम्&lt;br&gt;&#xA;क्रमेण सप्तांशयवोदरैर्यत् तन्मध्यमं चाधमसञ्ज्ञितं च ९&lt;br&gt;&#xA;षाष्टिकशाल्युदरैरप्यष्टाद्यङ्गैर्वराङ्गुलाद्यं वा&lt;br&gt;&#xA;तच्छाल्यायतजलधिः सार्धत्रितयं त्रिसम्मितैर्वापि १०&lt;br&gt;&#xA;नवधेत्युदिताङ्गुलिप्रभेदान्&lt;br&gt;&#xA;नवधा तत्र कराः स्युरुत्तमाद्याः&lt;br&gt;&#xA;अथ तेऽङ्गुलिवृद्धितोऽष्टधोक्तैः&lt;br&gt;&#xA;करभेदैः सहिता द्विसप्ततिः स्युः ११&lt;br&gt;&#xA;आदौ चतुर्विंशतिसम्मितैर्यो मात्राङ्गुलैरुक्तकरः स एव&lt;br&gt;&#xA;सर्वत्र पूज्यो मतभेदतोऽन्ये सर्वेऽपि च क्वापि यथार्हमिष्टाः १२&lt;br&gt;&#xA;हस्तेनैव गृहाद्यमुक्तमुदितं कुत्रापि मात्राङ्गुलैरत्यावश्यकतो यवैरपि परीणाहं च गत्यादि च&lt;br&gt;&#xA;मानुष्येषु तु बाह्यगेहगतिनिष्ठादौ चतुर्हस्तको&lt;br&gt;&#xA;दण्डो यष्टिरिति स्मृतोऽष्टगुणितो दण्डोऽत्र रज्जुर्भवेत् १३&lt;br&gt;&#xA;तालाद्यैः प्रतिमादिकं खलु यवैर्मेयं च भूषादिकं&lt;br&gt;&#xA;वस्त्रप्रावरणांशुकादि परिमेयं स्याद् वितस्त्या तथा&lt;br&gt;&#xA;शस्त्राद्यं तदनामिकाङ्गुलियुगेनैवं च तद्व्यासतो&lt;br&gt;&#xA;मुष्ट्या याज्ञिकभाजनादि यजमानस्यान्यदङ्घ्र्यादिना १४&lt;br&gt;&#xA;द्विजभवनादिबहुत्वाद् ग्रामाद्याः सम्भवन्ति बहुभेदाः&lt;br&gt;&#xA;उत्तममध्याधमतो मानविशेषैश्च सम्भवेदेषाम् १५&lt;br&gt;&#xA;योजनमितचतुरश्रं भूभागं ग्राममुत्तमं प्राहुः&lt;br&gt;&#xA;मध्यममर्धप्रमितं पादमितं प्रायशोऽधमं ग्रामम् १६&lt;br&gt;&#xA;नगरस्य सहस्रादि द्विसहस्रान्तं च दण्डमानं स्यात्&lt;br&gt;&#xA;पत्तनसञ्ज्ञं तद्वत् पोतान्वितवारिधितटोपेतम् १७&lt;br&gt;&#xA;पुरमिति नरवरभवनप्रधानमाहुर्वणिग्जनादियुतम्&lt;br&gt;&#xA;नगरं राजवरालयसकलजनागारमण्डितं विदितम् १८&lt;br&gt;&#xA;एकविप्रवरागारतत्कुटुम्बसमन्वितम्&lt;br&gt;&#xA;एकभोगं भवेद् ग्रामं तद्भृत्यायतनावृतम् १९&lt;br&gt;&#xA;ग्रामाद्यखिलं द्विजभवनादिबहुत्वादनेकधा ज्ञेयम्&lt;br&gt;&#xA;मानविशेषैरुत्तममध्याधमसञ्ज्ञितं च सम्भवाति २०&lt;br&gt;&#xA;उत्तरयुगबाह्यान्तो मन्दिरविस्तार एव देवगृहे&lt;br&gt;&#xA;श्रेष्ठो दण्डस्तद्वज्जगति प्रान्तावसानिको मध्यः २१&lt;br&gt;&#xA;पादुकयुगलावधिको दण्डः प्रोक्तोऽधमः सुरागारे&lt;br&gt;&#xA;प्रासादाद् बहिरेतैर्मर्यदाः पञ्च तत्र कल्प्याः स्युः २२&lt;br&gt;&#xA;यानाङ्गादिषु केतुरेव विहितः सर्वत्र शस्तो ह्ययं&lt;br&gt;&#xA;पर्यङ्कादिषु कुञ्जरो मृगपतिः पीठासनादौ हितः&lt;br&gt;&#xA;भाण्डे कूपतटाकपञ्जरविधौ योनिर्वृषो वा ध्वजोऽथाश्वत्थादिसमस्तकुट्टिमविधौ केतुर्विधेयः सदा २३&lt;br&gt;&#xA;अन्तर्योनिर्मानपात्रादिवापीकूपादीनामङ्कणे गर्भगेहे&lt;br&gt;&#xA;तुर्यश्रागारोत्तरब्यासमध्ये कुत्राप्युक्तोऽन्यत्र सर्वत्र बाह्ये २४&lt;br&gt;&#xA;इष्टातानवितानमाननिचये त्रिघ्नेऽष्टभिर्भाजिते&lt;br&gt;&#xA;शेषो योनिरिह व्ययो मुनियुजाथायोऽष्टनिघ्नेऽरुणैः&lt;br&gt;&#xA;ऋक्षैरृक्षमवाप्तिरत्र तु वयो ज्ञेयं तिथिस्त्रिंशता&lt;br&gt;&#xA;वारो भुमिधरैर्निधिप्रगुणिते धर्माहृते वा व्ययः २५&lt;br&gt;&#xA;ध्वजधूमसिंहकुक्कुरवृषखरगजवायसाः क्रमेण स्युः&lt;br&gt;&#xA;प्रागादियोनयोऽष्टौ तेष्वयुजः सम्पदे युजो विपदे २६&lt;br&gt;&#xA;केतुयोनिरभिवाञ्छितार्थदः&lt;br&gt;&#xA;सात्त्विकोऽमरगुरुर्द्विजो भवेत्&lt;br&gt;&#xA;पुर्वदिक्ष्वभिहितोऽपि सर्वदा&lt;br&gt;&#xA;सर्वदिक्ष्वभिहितो विशेषतः २७&lt;br&gt;&#xA;सिंहो दक्षिणदिक्स्थितः क्षितिसुतो लक्ष्मीप्रदस्तामसो&lt;br&gt;&#xA;भूपोऽथो वणिगुत्तरे शुभकरो दन्ती बुधो राजसः&lt;br&gt;&#xA;शूद्रः पश्चिमदिक्स्थितोऽर्कतनयो धान्यप्रदस्तामसः&lt;br&gt;&#xA;सम्प्रोक्तोऽथ विदिक्षु ये निगदितास्तत्रापि ते निन्दिताः २८&lt;br&gt;&#xA;उद्वेगः स्याद् धूमे शुनि कलहश्चपलता खरे भवति&lt;br&gt;&#xA;ध्वाङ्क्षे कुलहानिः स्यात् सर्वविदिग्योनयस्ततो निन्द्याः २९&lt;/p&gt;</description>
    </item>
    <item>
      <title>४</title>
      <link>https://vishvAsa.github.io/kalpAntaram/sthApatyam/manuShyAlaya-chandrikA/4/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/sthApatyam/manuShyAlaya-chandrikA/4/</guid>
      <description>&lt;p&gt;अथ चतुर्थोऽध्यायः&lt;br&gt;&#xA;शालाविधानम्&lt;br&gt;&#xA;स्वाभीष्टालयदीर्घमडगणविधिं तेषां पृथङ्नाहतो&lt;br&gt;&#xA;योन्यायर्क्षवयोव्ययादि शुभदं सर्वप्रकारादपि&lt;br&gt;&#xA;सम्पाद्याथ गृहेऽष्टदीर्घगुणविस्तारादिभेदान् पृथग्दीर्घव्यासमितिं करोतु च यथात्राल्पान्तरालं सुधीः १&lt;br&gt;&#xA;इष्टाद्दीर्घात् सर्वधाम्नां च नाहो&lt;br&gt;&#xA;विस्तारोऽस्माद् विस्तृतेः पादमानम्&lt;br&gt;&#xA;तस्मान्मासूरं च तच्छेषतः स्यात्&lt;br&gt;&#xA;स्तम्भः स्तम्भाद्विस्तृतिश्चोत्तराणाम् २&lt;br&gt;&#xA;तत्तदुत्तरविस्ताराल्लुपानीप्रादिविस्तृतिः&lt;br&gt;&#xA;उत्तरादेर्घनं तत्तद्विस्तारादेव कल्प्यते ३&lt;br&gt;&#xA;षड्हस्तादि निजेष्टदीर्घकरसङ्ख्यानेऽष्टनिघ्नें स्वदिग्योन्याढ्ये सति तत्त्रिभाग इह तद्गेहस्य नाहो भवेत्&lt;br&gt;&#xA;व्यत्यासक्रियया भवेदपि च तद्दीर्घोऽथ नाहेऽर्धिते&lt;br&gt;&#xA;दीर्घोने परिशिष्यतेऽत्र विततिः सर्वत्र मर्त्यालये ४&lt;br&gt;&#xA;स्वाभीष्टदीर्घहस्ते द्विघ्ने सति तत्त्रिभागसंयुक्ते&lt;br&gt;&#xA;स्वाभीष्टयोनिसङ्ख्यात्र्! यंशयुते नाह इति च सम्भवति ५&lt;br&gt;&#xA;नहाङ्घ्र्यंशेन दीर्घो विततिरपि भवेत् तुल्यवेदाश्रगेहे&lt;br&gt;&#xA;नाहार्धे नन्दभक्ते विततिरुदधिभार्गैश्च दीर्घो विशिष्टैः&lt;br&gt;&#xA;सः स्यात् पादाधिकोऽर्धाधिक इह परिणाहेऽर्धिते दिग्विभक्ते&lt;br&gt;&#xA;षड्भिर्दीर्घश्चतुर्भिर्विततिरिति सुरागारयोग्यास्त्रयोऽमी ६&lt;br&gt;&#xA;पादाधिको मनुजसद्मनि गृह्यते तत्रावश्यके समततायतिकोऽपि कैश्चित्&lt;br&gt;&#xA;अर्धाधिकोऽत्र न हितो मुनिभिः समस्तपादोनतापि कथिताखिलनाशिनीति ७&lt;br&gt;&#xA;नाहार्धे द्वादशाद्यैस्त्रिभिरपि च विभक्तेऽथवा षोडशाद्यैर्विंशत्याद्यैश्च तत्त्वादिभिरपि मनुयुग्मादिभिर्दन्तसङ्ख्यैः&lt;br&gt;&#xA;तत्तत्तुर्यप्रहीणैरथ विततिरुदध्यंशतः शेषभागैर्दीर्घो वस्वङ्कपङ्क्त्यादिभिरपि गुणविस्तारमाहुर्मुनीन्द्राः ८&lt;br&gt;&#xA;नाहार्धे शिवभक्ते विततिस्त्रिभिरष्टभिश्च दीर्घो वा&lt;br&gt;&#xA;दीर्घार्धादधिकतरं व्यासं नेच्छन्ति गर्गदक्षाद्याः ९&lt;br&gt;&#xA;चत्वारोऽत्र तु दिग्गृहाः पृथगथो कोणालयाश्चैवमित्यष्टावेव नृणां गृहा मुनिमताः संस्थानभिन्नास्ततः&lt;br&gt;&#xA;भिद्यन्ते नवधोत्तरस्य गतिभिर्मानेन नामादिभिश्चैतेषां द्वितलादिलक्षणविधौ मानानि तान्येव च १०&lt;br&gt;&#xA;भिन्नाभिन्नवशाद् द्विधैव विदिता शालात्र भिन्ना पृथक्&lt;br&gt;&#xA;दिक्स्था स्वाङ्गविशेषपूर्णविभवा कोणालयासम्भवात्&lt;br&gt;&#xA;अन्तर्बाह्यभवोत्तराभिमिलनादेकीभवेत् कोणगेहापर्यन्तलसद्ध्वजो भवति यत्राभिन्नशालैव सा ११&lt;br&gt;&#xA;शालास्त्वन्योन्यभिन्ना निजविहितगतिव्यासयोन्यादियुक्ताः&lt;br&gt;&#xA;पर्युद्यत्पत्रमानावधिनिहितलसत्पादुकाभिन्नशालाः&lt;br&gt;&#xA;सर्वार्हास्ता विशेषादवनिसुरहिताः कोणवेश्मप्रहीणास्तत्रापि प्राङ्गुणं केतुजमिति विदिता भिन्नशाला विशुद्धाः १२&lt;br&gt;&#xA;मित्रे दक्षिणपश्चिमे पुनरुदक्प्राच्ये च गेहे मिथस्तस्मात् तद्युगलोत्थकोणनिलयः शेषो विधेयोऽपि च&lt;br&gt;&#xA;अन्यत् कोणयुगं तथैकमथवा न श्लेषयेत् सूतिकाशूद्रा द्यागमनिष्क्रमार्थमुदितो मार्गोऽयमेवात्र तु १३&lt;br&gt;&#xA;एकद्वित्रिककोणश्लेषवशाच्छिष्टभिन्नशाला स्यात्&lt;br&gt;&#xA;धरणीदेवहिता साप्यखिलार्हा भिन्नमिश्रभावेन १४&lt;br&gt;&#xA;दिग्गेहोत्तरपृष्ठसंहितविदिग्गेहोत्तराणि क्रमान्नन्द्यावर्तपदप्रदक्षिणगतीन्यातत्य संयोजयेत्&lt;br&gt;&#xA;अन्तःस्थोत्तरयोगनाहमिह सर्वत्रापि केतूद्भवं&lt;br&gt;&#xA;बाह्यस्थं च तथैव चेदतिशुभं संश्लिष्टभिन्ना त्वियम् १५&lt;br&gt;&#xA;सर्वत्रापि च कोणगेहपरिणाहाप्त्यै स्वदिग्योनिरेवोक्तस्तत्र विदिग्गृहास्तु सकला जन्या भवन्त्येव हि&lt;br&gt;&#xA;दिक्शाला जनका भवन्ति च ततः केतुर्भवेदीश्वरे&lt;br&gt;&#xA;सिंहोऽग्नौ निरृतौ वृषः करिवरो वायौ नृणां धामानि १६&lt;br&gt;&#xA;एवं संश्लिष्टभिन्नालयविधिवदथाकल्प्य सर्वोत्तराणि&lt;br&gt;&#xA;स्वोक्तैर्दिग्योनिभिश्चैव च परिधिमुपादाय कोणालयानाम्&lt;br&gt;&#xA;दिग्गेहान्तान्तराले पृथगपि च महाद्वारमध्यं विनान्यत्रादध्यात् कोणगेहोत्तरमपरिमिति श्लिष्टभिन्नाष्टशाला १७&lt;br&gt;&#xA;कोणगृहोत्तरयोगः सन्धिमृते दिग्गृहोत्तरान्तेषु&lt;br&gt;&#xA;यत्र स्यात् तत्र भवेद् भिन्नत्वं तद्गृहाश्चतुर्धेति १८&lt;br&gt;&#xA;दीर्घव्यासाद्यभावे पृथगथ विधिवत्सन्ति कर्मोक्तनीत्या&lt;br&gt;&#xA;सन्धायाकोणगेहावधि बहिरुदितान्युत्तराण्यत्र धीमान्&lt;br&gt;&#xA;आधारीकृत्य पूर्वापरनिलयबहिष्ठोत्तरस्याग्रमूलावाधेयत्वेन चान्यद् द्वितयमिति चतुष्कोणसन्धिं विधाय १९&lt;br&gt;&#xA;नाहं केतुजमेवमत्र बहिरप्यन्तश्च कृत्वा विदिग्गेहान्तर्विहितोत्तरैर्विरहितं त्वन्तःस्थकोणेष्वपि&lt;br&gt;&#xA;सन्दध्याद् बहिरुत्तरोक्तवदिदं स्यान्मिश्रभन्नं चतुःशालं दिङ्निलयाः स्वयोनिगतिभिर्युक्ताः समस्ता अपि २०&lt;br&gt;&#xA;कोणेषु सर्वनिलयोत्तरयोगभेदान्मिश्रत्वमत्र तु विदिग्गृहहीनभावान्&lt;br&gt;&#xA;दिङ्मन्दिराणि निजयोनिगतिप्रभेदैर्युक्तान्यमूनि यदतोऽपि च भिन्नतात्र २१&lt;br&gt;&#xA;प्रर्यन्तध्वजमादधीत बहिरप्यन्तश्च तत्पत्रमानान्तश्चाङ्गणनाहमप्यथ बहिर्नाहं च दिग्धामसु&lt;br&gt;&#xA;कोणागारगतोत्तरान्तरुदितं नाहं च केतूद्भवं&lt;br&gt;&#xA;युक्त्यातूत्तरविस्तृतिं च जनयेत् सम्मिश्रभिन्नालये २२&lt;br&gt;&#xA;मानाद् बाह्यान्निजेष्टाद्र हयतु मितिमाभ्यन्तरीं शेषमानात्&lt;br&gt;&#xA;कोणाब्ध्यश्रोदरोद्यद्भुजमपि शितधीरष्टनिघ्नं विजह्यात्&lt;br&gt;&#xA;तच्छेषादुत्तराणामपि जनयतु विष्कम्भमष्ट्यंशतोऽमून्यापर्यन्तायतान्याकलयतु च चतुर्दिक्षु बाह्यान्तराणि २३&lt;br&gt;&#xA;प्राग्वत् प्राङ्णपत्रमानबहिरन्तर्नाहकोणालयाः&lt;br&gt;&#xA;केतूत्था हि दिगालयास्तु निजयोन्याढ्याः स्वगत्यान्विताः&lt;br&gt;&#xA;राजार्हं तदपीह मिश्रकचतुःशालं नृगेहं विदुर्दिक्शाला निजयोनिजा यदखिलार्हं तद्द्विजेष्टं न वा २४&lt;br&gt;&#xA;तुल्यातानवितानताङ्णविधौ गत्या विनान्तर्बहिर्योगे तूत्तरपत्रमानपरिणाहोऽप्यस्तु केतूद्भवः&lt;br&gt;&#xA;केतूत्था अपि दिग्विदिङ्निलयनान्तर्बाह्यनाहाः स्वमध्योद्यद्वारपदा भवन्ति च चतुःशालं गृहं भूभुजाम् २५&lt;br&gt;&#xA;क्वचिच्चतुःशालगृहे समस्ते सर्वोत्तराणामपि मध्यसूत्रे&lt;br&gt;&#xA;नाहो विधेयो यदि तत्तु मध्यप्ररूढमानं भवनं वदन्ति २६&lt;br&gt;&#xA;एकं स्याद् यदि दक्षिणं गृहमुभे चेत्तच्च पाश्चात्त्यकं&lt;br&gt;&#xA;ते सौम्यं च गृहत्रिके गृहचतुष्के प्राच्यमेतानि च&lt;br&gt;&#xA;वाञ्छन्ति क्वचिदेकमेव भवनं यद्यत्र पाश्चात्यकं&lt;br&gt;&#xA;चेष्टं गेहयुगादिनिर्मितिविधौ प्रागुक्तवत् कल्प्यताम् २७&lt;br&gt;&#xA;प्राक्शालारहितं गृहत्रिकमथो सुक्षेत्रमृद्धिप्रदं&lt;br&gt;&#xA;चुल्लीदक्षिणमन्दिरेण रहितं तद् वित्तहानिप्रदम्&lt;br&gt;&#xA;ध्वंसः पश्चिमशालया विरहितं पुत्रक्षयारिप्रदं&lt;br&gt;&#xA;सौम्योनं तु हिरण्यनाभमिति तद् वित्तप्रदं सर्वदा २८&lt;br&gt;&#xA;प्राक्पाश्चात्यविहीनके कलहमुद्वेगं च काचाभिधे&lt;br&gt;&#xA;याम्योदग्रहितेऽर्थसिद्धिरुदिता सिद्धार्थकाख्ये द्विके&lt;br&gt;&#xA;प्रागादिद्वितयोनिते क्रमवशान्मृत्युं भयं विक्रमं&lt;br&gt;&#xA;चार्थाप्तिं प्रवदन्त्यतः क्रमवशाद् याम्यादिकं कल्पयेत् २९&lt;/p&gt;</description>
    </item>
    <item>
      <title>५</title>
      <link>https://vishvAsa.github.io/kalpAntaram/sthApatyam/manuShyAlaya-chandrikA/5/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/sthApatyam/manuShyAlaya-chandrikA/5/</guid>
      <description>&lt;p&gt;अथ पञ्चमोऽध्यायः&lt;br&gt;&#xA;गृहावयवविधयः&lt;br&gt;&#xA;कुर्याद् गृहाय कृतवास्तुपदं समस्तं&lt;br&gt;&#xA;मातङ्गभास्करनृपाङ्गुलमात्रतुङ्गम्&lt;br&gt;&#xA;बाह्यान्तराङ्गणगतान् गमनाय मध्यनिम्नत्वदोषविरहाय च मृच्छिलाद्यैः १&lt;br&gt;&#xA;रक्षाशोभोच्छ्रयार्थं सकलनिलयमासूरतोऽधः समन्तात्&lt;br&gt;&#xA;कुर्यादेकद्विहस्तप्रविततमुपपीठं गजाद्यङ्गुलाढ्यम्&lt;br&gt;&#xA;अन्तर्भागे तु गर्ताङ्गणमथ वृषजं केतुजं वायताढ्यं&lt;br&gt;&#xA;दिश्यैशान्यामथोदङ्मुखमपि रचयेत् प्राङ्मुखं वाम्बुमार्गम् २&lt;br&gt;&#xA;गेहाधिष्ठानोच्चतुल्यो रसाद्यष्टाङ्काशांशैरूनितो वा यथेष्टम्&lt;br&gt;&#xA;मर्त्यागारस्योपपीठोच्छ्रयः स्यात्&lt;br&gt;&#xA;तत्तद्भागैः पादुकाद्यं विधेयम् ३&lt;br&gt;&#xA;गर्तप्राङ्गणतारतोऽधिककृतायामार्धमप्युत्तरे&lt;br&gt;&#xA;निक्षिप्यार्धमवाक् च मध्यचतुरश्रेष्टाष्टकोष्ठात्मके&lt;br&gt;&#xA;मल्लीकुट्टिममापसञ्ज्ञपदयोः कुर्यात् पदे दक्षिणे&lt;br&gt;&#xA;यद्वा तत्पुनरापवत्सपदयोश्चोदक्पदेऽन्तेर्वृतौ ४&lt;br&gt;&#xA;केतूत्थं तुल्यताराततिजलनिधिकोणं च वस्वष्टिकोणं&lt;br&gt;&#xA;वृत्तं वा सोपपीठाद्यवयवसहितं कैरवाद्यन्वितं वा&lt;br&gt;&#xA;गेहाधिष्ठानतुङ्गं कुहचिदपि तदूर्म्यादिरुद्रा न्तभागैर्हीनं वा रज्जुवेधाद्यपगतमुदितं मल्लिकाकुट्टिमं तत् ५&lt;/p&gt;&#xA;&lt;p&gt;उपपीठोच्चसमोच्चा मासुरोपानहं करोतु दृढम्&lt;br&gt;&#xA;तदुपरि परितः पादुकमथ कुर्यादुक्तपत्रमानान्ता ६&lt;br&gt;&#xA;सर्वत्रोत्तरबाह्यपार्श्वविहिताल्लम्बाद् बहिः कुट्टिमस्याष्टाष्टाङ्गुलनिष्क्रमो य उदितस्तत् पत्रमानं विदुः&lt;br&gt;&#xA;यद्वा तद्द्विगुणं च तत्त्रिगुणितं वा तद्विधेयं तथैवावाच्युत्तरयोः षडङ्गुलमतो द्वन्द्वं प्रतीच्यां क्वचित् ७&lt;br&gt;&#xA;तत्पत्रमानमसमं च समं च बाह्येऽप्यन्तश्च तद्विहितयोनिकनाहयुक्तम्&lt;br&gt;&#xA;मर्त्यालयेषु विहितं सुरमन्दिरान्तहाराप्रदीपनिलयेषु च गोपुरेषु ८&lt;br&gt;&#xA;प्राहुर्गेहचतुष्कपादुकबहिर्भागं बुधाः प्राङ्गणं&lt;br&gt;&#xA;याम्योदग्विहितायतं च चतुरश्रं केतुयोन्यन्वितम्&lt;br&gt;&#xA;भूम्यश्वाम्बुधिनागरन्ध्रदिननाथाष्टद्विसङ्ख्याङ्गुलैरेकद्वित्रिकरैस्तथैव गुणविस्तारादिभिर्वा यतिः ९&lt;br&gt;&#xA;सूत्रैः प्राङ्गणगेहमध्यविहितैरन्योन्यविद्धैर्भवेत्&lt;br&gt;&#xA;तद्गेहस्थितपुत्रपौत्रविलयस्तस्माद् गृहाणां क्रमात्&lt;br&gt;&#xA;कर्तव्यं गमनं प्रदक्षिणतया प्रागादितो वह्निरन्ध्राद्री ष्वङ्गुलकैः स्वयोनिजनकैरावश्यके वा यवैः १०&lt;br&gt;&#xA;गत्यङ्गुलानि निजदिग्विहितानि यानि&lt;br&gt;&#xA;तान्यष्टतद्द्विगुणितत्रिगुणाङ्गुलैश्च&lt;br&gt;&#xA;युक्तानि तद्द्विगुचितानि भवन्ति यत् तदल्पान्तरालनिलयादिषु तानि युञ्ज्यात् ११&lt;br&gt;&#xA;दिक्कोणालयभेदकृन्ति च भवन्त्यष्टान्तरालानि तद्बाहुल्यं तु धनक्षयाय हि भवेदत्यल्पता व्याधये&lt;br&gt;&#xA;मृत्युर्भित्तिविरोधनेऽन्तरविहीनत्वादतः प्रायशो&lt;br&gt;&#xA;नेष्टं गेहरसांशतोऽधिकतरं द्वित्र्! यङ्गुलाच्चोनितम् १२&lt;br&gt;&#xA;नृणां धामनि पादमानमुदितं स्वस्वोत्तरोपानहोर्मध्यं साङ्घ्रिकरत्रिकोन्मितमिदं त्वल्पालये दृश्यते&lt;br&gt;&#xA;गेहव्याससमं तदर्धसहितं व्यासाब्धिषट्सप्तवस्वङ्काशांशयुतं च तैर्विरहितं चैवं मुनीन्द्रा जगूः १३&lt;br&gt;&#xA;भक्तेऽस्मिन् पादमाने गुणचतुरिषु षट्सप्तनागाङ्कदिग्भिस्तेष्वेकांशो भवेत् कुट्टिममपि च तथेध्मांशिते वा रसांशः&lt;br&gt;&#xA;नन्दद्वन्द्वैः शरांशो दिनकरयुगभक्तेऽद्रि भागो मुनीन्द्रै र्द्व्यंशं तिथ्यंशिते स्याज्जलधिपरिमितो विश्वभक्तेऽपि चैवम् १४&lt;br&gt;&#xA;मासूरमानानि चतुर्दशैवं भवन्ति तेभ्यः पृथगूनिताश्चेत्&lt;br&gt;&#xA;रसाद्रि नागाङ्कदशेशभागाश्चतुर्युताशीतिमितानि सन्ति १५&lt;br&gt;&#xA;इष्टाधिष्ठानमाने नवभिरथ विभक्ते त्रिभिःपादुकोच्चं&lt;br&gt;&#xA;षड्भिः कुर्याज्जगत्युच्छ्रयमथ नयनाद्र य्शङ्कैर्वा क्रमेण&lt;br&gt;&#xA;द्वेधैवं मञ्चकं स्यात् प्रतिगलरहितं सर्वतः पादुकस्य&lt;br&gt;&#xA;स्वोच्चाङ्घ्र्यूनार्धवह्न्यंशत इह शरभक्ते त्रिभिर्निष्क्रमो वा १६&lt;br&gt;&#xA;रसांशिते वाञ्छितकुट्टिमोच्चे प्रकल्पयेत् पादुकमेकतोऽथ&lt;br&gt;&#xA;त्रिभिर्जगत्युच्छ्रयमेकतस्तद्गलं प्रतिं तद्वदिहैकतोऽपि १७&lt;br&gt;&#xA;सायकांशिनि तु कुट्टिमोच्छ्रये पादुकोच्छ्रयमिहैकभागतः&lt;br&gt;&#xA;द्व्यंशतोऽथ जगातीं गलं प्रतिं चैकतो विरचयेदथेति वा १८&lt;br&gt;&#xA;देवेन्द्रा ं!शिनि कुट्टिमे द्वितयतः सम्पादयेत् पादुकं&lt;br&gt;&#xA;षड्भागैर्जगतीगलङ्गमिलया कुर्यादधो वाजनम्&lt;br&gt;&#xA;अश्विभ्यां गलमूर्ध्ववाजनमवन्यंशेन नेत्रांशतः&lt;br&gt;&#xA;प्रत्युच्चं गलमञ्चकाभिधमिदं सद्वाजनं भूतिकृत् १९&lt;br&gt;&#xA;एवं त्रिधोक्तं गलमञ्चकाख्यं प्रतिर्जगत्या समनिष्क्रमैव&lt;br&gt;&#xA;तेषां गलान्तर्गमनं गलोत्सेधाङ्घ्र्यंशतः स्याद् गलमञ्चकानाम् २०&lt;br&gt;&#xA;कृत्वाधिष्ठानमेवं दृढतरमथ तच्छेषितं पादमानं&lt;br&gt;&#xA;विद्यादङ्घ्र्युच्चमस्मिन्नृतुतुरगभुजङ्गाङ्कपङ्क्तीशभक्ते&lt;br&gt;&#xA;एकांशेनान्वितं वा विरहितमथवेतीप्सितात्ताङ्घ्रिदीर्घादोमासञ्ज्ञाङ्घ्रिपीठोच्चयमपनयता पोतिकाया घनं च २१&lt;br&gt;&#xA;विन्यस्येत् पादपीठं सुदृढतरशिलासारदारुप्रकॢप्तं&lt;br&gt;&#xA;मासूरोपर्यथाब्ध्यश्रकवसुनृपकोणं क्वचिद्वर्तुलं वा&lt;br&gt;&#xA;स्तम्भाधोभागकर्णोन्मितवितततदर्धोच्छ्रयं वा तदङ्घ्र्यग्न्यर्धांशोनं च पद्मोपममपि कुहचिद् वाजनाद्यन्वितं च २२&lt;br&gt;&#xA;स्तम्भाः स्वविस्तारहुताशभागप्रकॢप्तमूलाग्रशिखासमेताः&lt;br&gt;&#xA;स्थाप्या यथार्हं निजपीठिकोर्ध्वं तद्गर्तसंलग्नशिखाः समस्ताः २३&lt;br&gt;&#xA;स्तम्भोच्चाब्धीषुषड्भूधरवसुनवदिग्रुद्र भागैकतः स्यात्&lt;br&gt;&#xA;स्तम्भाधोविस्तृतिस्तद्वसुनवदशरुद्रा शं!हीनोग्रतारः&lt;br&gt;&#xA;दण्डाप्यश्चायमेतेन च कुहचिदथो मीयते दारकॢप्तौ&lt;br&gt;&#xA;कुड्यस्तम्भाग्रतारोऽप्यथ तदवयवाकल्पने दण्डसञ्ज्ञः २४&lt;br&gt;&#xA;स्तम्भास्तन्मूलतारश्रुतिमितचतुरश्रोर्ध्वभागाः समस्ता&lt;br&gt;&#xA;मूलेऽध्यर्धाग्निवेदाशुगरसततिकर्णोन्मिताब्ध्यश्ररूपाः&lt;br&gt;&#xA;मध्ये व्यासश्रुतिप्रोन्मितकृतचतुरश्रास्तदूर्ध्वाधरोद्यद्वस्वश्राः सर्वतो वर्तुलनृपवसुकोणाश्च यद्वा विधेयाः २५&lt;br&gt;&#xA;वृत्तादयस्ते चरणास्त्रयोऽमी मध्यादधस्ताच्चतुरश्रका वा&lt;br&gt;&#xA;यद्वा वितानश्रवणोपकॢप्ततुर्यश्रमूलाश्च तथा विधेयाः २६&lt;br&gt;&#xA;अत्युच्चेऽङ्घ्रौ तु तत्तत्यधिचरणदलद्विघ्नविस्तारमासूरोच्चोच्चाध्यधतुङ्गं रचयतु चरणं कुत्रचिन्मध्यतोऽधः&lt;br&gt;&#xA;कुर्यादेवं शिलाभिः प्रणिगदितसुधाभेदसम्मेलिताभिर्यद्वा सारेष्टकाभिः क्वचिदखिलसमुत्सेधमर्धोच्छ्रयं वा २७&lt;br&gt;&#xA;एकं वाजनमुत्तरस्य यदि तत् स्तम्भान्तराब्ध्यश्रकं&lt;br&gt;&#xA;नेष्टं सम्मतमल्पवाजनयुते पत्रान्विते चोत्तरे&lt;br&gt;&#xA;स्तम्भा मौक्तिकदामशुण्डवलयाद्याढ्यास्तथेष्टास्तयोर्गेहाङ्गं च समस्तमुत्तरवशादूर्ध्वाधरस्थं भवेत् २८&lt;br&gt;&#xA;स्तम्भाग्रोत्तरतारयोगदलविस्तारं तथा स्तम्भमध्योद्यद्व्यासततां च तद्दलघनां रुपोत्तरे पोतिकाम्&lt;br&gt;&#xA;स्तम्भाग्रोदितदण्डवह्न्युदधिबाणायामिनीं वोत्तरव्यासत्रिघ्नसमायतां कलयतु स्तम्भे लसद्वाजनाम् २९&lt;br&gt;&#xA;पत्रोत्तरे चेद् वितताङ्घ्रिहिनतीव्रा विधेया खलु पोतिकेयम्&lt;br&gt;&#xA;खण्डोत्तरे तुल्यवितानतीव्रा सर्वाश्च सर्वेषु यथोपशोभम् ३०&lt;br&gt;&#xA;स्तम्भाधस्तारभेदप्रकथनविधिनैवोत्तराणां च तारं&lt;br&gt;&#xA;खाभीष्टं कल्पयेद् वा वसुवसुयुगलार्कोर्मिसङ्ख्याङ्गुलैर्वा&lt;br&gt;&#xA;श्रेष्ठं खण्डोत्तरं तद्विततिसमघनं मध्यमं पत्रसञ्ज्ञं&lt;br&gt;&#xA;पादोनोच्चं कनिष्ठं विततिदलघनं तत्तु रूपोत्तराख्यम् ३१&lt;br&gt;&#xA;उत्तरविस्तारघने व्यत्यस्यापि प्रकल्पयेत् क्वापि&lt;br&gt;&#xA;तत्र तु चुलीति मता तस्यामेवार्पयेत लुपाः ३२&lt;br&gt;&#xA;एक एव यदि वाजनं भवत्युत्तरस्य शरभाजिते घने&lt;br&gt;&#xA;उच्चमंशयुगलेन निष्क्रमोऽप्यस्य पट्टमवशिष्टभागतः ३३&lt;br&gt;&#xA;अल्पवाजनयुतोत्तरे घने नागभागिनि महत् त्रिभागतः&lt;br&gt;&#xA;एकतोऽल्पमुभयाश्च निष्कमः स्वोच्चतो भवति पट्टमब्धिभिः ३४&lt;br&gt;&#xA;बाणांशिन्यखिलोत्तरस्य तु घने द्वाभ्यां महद्वाजनं&lt;br&gt;&#xA;चैकेनाल्पमथातनोतु महितं पट्टं च शिष्टांशतः&lt;br&gt;&#xA;अब्ध्यादीश्वरपश्चिमांशिनि घने सर्वोत्तरस्यैकतो&lt;br&gt;&#xA;युक्त्या वाजनयोश्च निष्क्रममथान्यत्रापि चैवं विधिः ३५&lt;br&gt;&#xA;स्तम्भमूर्धनि निधाय पोतिकामुत्तरं तदुपरि प्रकल्पयेत्&lt;br&gt;&#xA;पोतिकाविवरतः समूद्गतस्तम्भमस्तकशिखाहितावटम् ३६&lt;br&gt;&#xA;अथोत्तरोच्चोच्चतदर्धतारां क्षुद्रो त्तराख्योत्तरपट्टिकां च&lt;br&gt;&#xA;सङ्कीलयेदुत्तरबाह्यपार्श्वादूर्ध्वं दृढैः स्वोचितदारुकीलैः ३७&lt;br&gt;&#xA;कीलास्ते कूटसूत्रेष्वखिलनिलयमध्येऽपि च द्वारमध्ये&lt;br&gt;&#xA;कर्तव्यास्ते समस्ता यवमितगतिभिः सुत्रतोऽतीतमध्याः&lt;br&gt;&#xA;युक्त्या पङ्क्तिं लुपानां सममपि परिकल्प्याथ मध्ये च तासां&lt;br&gt;&#xA;कार्याः कीलास्त्वयुग्माः खलु सकललुपायुग्मसङ्ख्या विधेयाः ३८&lt;br&gt;&#xA;एकाङ्घ्र्यूनादिदण्डोच्छ्रयमुपरि निधायोत्तरे वाजनं प्राक्&lt;br&gt;&#xA;तिर्यग्दण्डोच्छ्रयाङ्घ्र्यूनितबहलतुलास्तासु वंशानुवृत्त्या&lt;br&gt;&#xA;स्वार्धाक्रान्ता जयन्ती तदुपरि सुसमीकृत्य कृत्वानुवंशं&lt;br&gt;&#xA;निश्छिद्रं छादयेत् खोचितघनफलकाप्रस्तरेणोर्ध्वभागम् ३९&lt;br&gt;&#xA;यद्वा कपोतवलभीविलसत्तुलोलुः&lt;br&gt;&#xA;पोद्यत्पिधानफलकादितुलाविशेषैः&lt;br&gt;&#xA;युक्तं च खण्डफलकादिविचित्रचित्रमूर्तिप्रभेदसहितं महितं विदध्यात् ४०&lt;/p&gt;</description>
    </item>
    <item>
      <title>६</title>
      <link>https://vishvAsa.github.io/kalpAntaram/sthApatyam/manuShyAlaya-chandrikA/6/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/sthApatyam/manuShyAlaya-chandrikA/6/</guid>
      <description>&lt;p&gt;अथ षष्ठोऽध्यायः&lt;br&gt;&#xA;शिखरविधयः&lt;br&gt;&#xA;अल्पे धामनि बाह्यमेव महति त्वारूढमप्युत्तरं&lt;br&gt;&#xA;विष्कम्भे तनुयात् स्वगेहविहितैर्योन्यादिभिः संयुतम्&lt;br&gt;&#xA;वस्वृष्यर्कयुगाङ्गुलादिगतिरन्तः स्यादलिन्दं तु तत्&lt;br&gt;&#xA;तावत् स्वोच्छ्रयमस्य कर्णसदृशी विष्कम्भपादायतिः १&lt;br&gt;&#xA;विष्कम्भपादं तु तदङ्गभेदैर्युक्तं तथा कल्पलतादिचित्रैः&lt;br&gt;&#xA;महातरङ्गान्तरुदीर्णचूचुक सूनसंशोभितमातनोतु २&lt;br&gt;&#xA;कुर्यादुत्तरपट्टतोऽखिललुपालम्बं तदौचित्यतः&lt;br&gt;&#xA;स्तम्भोच्चे शरभाजिते द्वितयतो यद्वाङ्कभक्तेऽब्धिभिः&lt;br&gt;&#xA;अद्र यं!शिन्युरगांशिते च हुतभुग्भागैस्तथाङ्घ्र्युच्छ्रयत्र्यंशार्धांशत एव वाभिलषितं षोढोदितेष्वेषु तु ३&lt;br&gt;&#xA;लम्बोऽयं विहितादधस्थचरणोच्चेऽङ्गादिरुद्रा न्तिमैर्भक्ते तेष्विलया युतो विरहितो वाङ्घ्र्युच्चविध्यध्वना&lt;br&gt;&#xA;यद्वा चन्द्र दिगग्निवारिधिशरोर्म्यद्र य्ङ्गुलैरूनितो&lt;br&gt;&#xA;लम्बोऽसौ क्वचिदन्वितोऽप्युभयतस्तुल्योऽप्यतुल्योऽथवा ४&lt;br&gt;&#xA;विस्तारेण घनेन वापि च लुपालम्बो भवेदुत्तरस्यैकेनाधिदलद्वयत्रयचतुर्बाणोर्मिशैलोन्मितैः&lt;br&gt;&#xA;योगे सत्यपरालयैरपि लुपाच्छेद्याश्च नीप्रादयो&lt;br&gt;&#xA;गेहाङ्गेष्वखिलेषु चोत्तममतो नच्छेदयेदुत्तरम् ५&lt;br&gt;&#xA;ऋजुमञ्चाख्यास्तुल्याः प्रकृतिलुपाः पार्श्वसंस्थिताः सर्वाः&lt;br&gt;&#xA;कोटयुपकोट्याद्याः स्युर्विकृतिलुपास्तास्त्वतुल्यदीर्घतताः ६&lt;br&gt;&#xA;कार्या लुपाश्चोत्तरपट्टिकोर्ध्वं कूटाहिताग्रा विकृताः समस्ताः&lt;br&gt;&#xA;पार्श्वाहितास्ताः खलु निर्विकारा निवेशिताग्राः पुनरग्रधान्याम् ७&lt;br&gt;&#xA;पार्श्वप्राप्तलुपाग्रयोगवशतो वंशाख्यया साग्रया&lt;br&gt;&#xA;युक्त्वा चोत्तरतारपादरहितव्यासोच्छ्रयं चाथवा&lt;br&gt;&#xA;अद्र र्य्म्यूङ्गुलतारतीव्रसहिता पत्रैर्लुपानींव्रवहृन्यब्ध्यंशप्रमितैर्लुपापदगतैर्युक्ता लसद्वाजना ८&lt;br&gt;&#xA;कूटः कोटिलुपाग्रकल्पिताशिखासम्प्राप्तपार्श्वावटः&lt;br&gt;&#xA;पार्श्वाक्रान्तलुपाग्ररन्ध्रनिहिता यः कीलसङ्कीलितः&lt;br&gt;&#xA;आधारोऽस्य लुपाग्रकल्पितशिखा तस्मादधो मूल एवोक्तोऽसौ विकृता लुपाश्च सकला गेहे समाब्ध्यश्रके ९&lt;br&gt;&#xA;धुर्धूरप्रसवोपमोऽष्टनृपकोणो वा तथा वर्तुलः&lt;br&gt;&#xA;सम्फुल्लाब्जयुतोऽथवाथ गुलिकारूपः स्वमध्यादधः&lt;br&gt;&#xA;विस्तारद्विगुणायतस्तदुरगाद्यंशो न दीर्घोऽथवा&lt;br&gt;&#xA;कूटोऽब्ध्यादियवोत्थपत्रविलसन्मध्यप्रदेशो भवेत् १०&lt;br&gt;&#xA;प्रायः सर्वलुपाघनोन्मितपरीणाहं करोतूत्तरव्यासप्रायततं तथाङ्गुलकृतैर्योन्यादिभिः संयुतम्&lt;br&gt;&#xA;पट्टं कोटिलुपावितानसदृशायामं लुपासङ्गमस्थानं पत्रपदोर्ध्वमित्थमुदितं कूटस्वरूपादिकम् ११&lt;br&gt;&#xA;आयतचतुरश्रगृहे विकृतिलुपा वंशबद्धकूटगताः&lt;br&gt;&#xA;वंशस्थाग्रास्त्वन्याः प्रकृतिलुपाः कीलिता ह्ययःकीलैः १२&lt;br&gt;&#xA;वंशाग्रमूलशिखया यदि कूटपार्श्वरन्ध्रप्रवेशकृतसन्धिरिहाजयुद्धः&lt;br&gt;&#xA;आधारभेदकृतसन्धिवशेन कूटस्याधोगतं भवति मूलमिहापि नित्यम् १३&lt;br&gt;&#xA;मुखसहितायतभवने मुखपर्यन्तायतो भवेद् वंशः&lt;br&gt;&#xA;गोहवदेव मुखानामुत्तरमूलाग्रयोगविधिनियमः १४&lt;br&gt;&#xA;मूलप्रदेशविलसत्कबलीसुलग्नवंशाग्रमूलपरिकीलितदारुकीलः&lt;br&gt;&#xA;वंशावलम्बितवशादयमूर्ध्वमूलः&lt;br&gt;&#xA;कूटो यथोर्ध्वमवलम्बितबालकूटः १५&lt;br&gt;&#xA;सर्वत्रेष्टाबाध्यश्रे तिर्यगधः कल्पितात्र रेखा या&lt;br&gt;&#xA;सा हि भूजाथोर्ध्वाग्रा कोटिः स्यात् कोणगामिनी कर्णः १६&lt;br&gt;&#xA;सुश्लक्ष्णे फलकातले क्षितितले वा गेहतारार्धमानाब्ध्यश्रं तदधोभुजापरिमिलत्क्षुद्रो त्तरोच्चोन्मितम्&lt;br&gt;&#xA;तस्याधो घनमुत्तरस्य च लुपालम्बं च तिर्यग्गतैः&lt;br&gt;&#xA;सूत्रैः कल्पयतूत्तरोपरि लुपापङ्क्तिं च युक्त्या ततः १७&lt;br&gt;&#xA;सङ्ख्याः कोट्युपकोटिकादिविकृतानां या लुपानां ततस्ताः सङ्ख्या द्विगुणैकसङ्ख्यरहिताः कल्प्यास्तु सर्वत्र च&lt;br&gt;&#xA;द्वे द्वे कोट्युपकोटिकादिविकृतानामन्तराले पृथक्&lt;br&gt;&#xA;तत्रैका गृहतारमध्यनिकटेऽप्येवं विभागो मतः १८&lt;br&gt;&#xA;इति विकृतिलुपानां पङ्क्तिमाकल्प्य तत्तन्मितिनियमकृताङ्को यत्तदाक्रान्तकर्णम्&lt;br&gt;&#xA;नियतकृतलुपालम्बादथाकूटपार्श्वं&lt;br&gt;&#xA;भवति पृथगमीषां दीर्घमानं लुपानाम् १९&lt;br&gt;&#xA;सर्वत्रोत्तरतारतुल्यमृजुमञ्चानां लुपानां ततं&lt;br&gt;&#xA;तद्वस्वद्रि रसाशुगाब्ध्यनलभागैकोनितं वान्वितम्&lt;br&gt;&#xA;द्विघ्नं चोत्तरतारतोऽङ्घ्रिरहिताद्विघ्नं च सार्धं पुनः&lt;br&gt;&#xA;कार्यं तद्घनमङ्गुलेन यववृद्ध्या यावदृत्वङ्गुलम् २०&lt;br&gt;&#xA;अब्ध्यश्रं मञ्चकस्य प्रततिमितमथाकल्प्य तत्कर्णमर्धीकृत्य न्यस्येद् भुजायामथ विकृतिलुपापङ्क्तिमत्रैव कुर्यात्&lt;br&gt;&#xA;तत्तत्कर्णप्रमाणं खलु विकृतिलुपानां पृथक् विस्तृतिः स्यात्&lt;br&gt;&#xA;पार्श्वे कार्यं ध्वजादित्रयमपि च वितानं च लम्बं च सूत्रम् २१&lt;br&gt;&#xA;व्यासेऽङ्कांशिन्यधोऽब्धिप्रमितमुपरि बाणोन्मितं कल्पयित्वा&lt;br&gt;&#xA;मध्ये सूत्रध्वजाख्यं विरचयतु लुपापार्श्वयुग्मे समन्तात्&lt;br&gt;&#xA;अद्र यं!शिन्यप्यधस्तादनलमितमुदध्युन्मितं चोर्ध्वभागं&lt;br&gt;&#xA;यद्वा बाणांशितेऽग्निप्रमितमुपरि दस्रोन्मितं चाप्यधस्तात् २२&lt;br&gt;&#xA;ध्वजसूत्रस्योभयतो द्व्ययङ्गुलमानेन कल्पयेत् सूत्रम्&lt;br&gt;&#xA;तदधस्तादप्यूर्ध्वं तत्तद्विस्तारमाननियमः स्यात् २३&lt;br&gt;&#xA;कृत्वा वेदाङ्गुलाब्ध्यश्रकमखिललुपापार्श्वयोर्मध्यसूत्रे&lt;br&gt;&#xA;तद्वेदाश्रोत्थकर्णद्वितयमिह वितानं च लम्बं च विद्यात्&lt;br&gt;&#xA;सर्वत्रैतद्विधेयं द्वयमपि वलयस्थानकूटावासानस्थानेष्वप्युत्तराद्यर्पणनियमपदे नीव्रलम्बान्ततोऽपि २४&lt;br&gt;&#xA;चूली वा क्वचिदल्पमन्दिरविधौ तत्रापि युग्माः स्मृता&lt;br&gt;&#xA;विष्कम्भाश्च तदर्धसम्मिततदङ्घ्र्यग्रेषु वंशोऽपि च&lt;br&gt;&#xA;तस्मादङ्घ्रिसमुच्छ्रयात् त्यजतु वा क्वाप्यद्रि नागाङ्कदिग्रूद्रा शं! त्विह चूलिकोपरि लुपाश्च स्वाग्रधान्याचिताः २५&lt;br&gt;&#xA;विस्तारे पुनरुत्तरस्य दशधा भक्ते रसाद्यष्टदिग्भागैर्वोत्तरतारतोऽङ्घ्रिरहितं वाद्र यं!शितेऽग्न्यंशकैः&lt;br&gt;&#xA;विस्तारं प्रकरोतु नीप्रफलकस्यैतत्त्रिभागं घनं&lt;br&gt;&#xA;विस्तारे शरभाजितेऽपि च घनं द्वाभ्यां प्रकुर्यात् क्वचित् २६&lt;br&gt;&#xA;नीप्रव्यासे शरांशिन्यथ तदुभयतस्तूर्ध्वपट्टं तलं च&lt;br&gt;&#xA;द्वाभ्यामेकेन पट्टं चरममपि विधेयं तथा षड्विभक्ते&lt;br&gt;&#xA;द्वाभ्यां तस्योर्ध्वपट्टं त्रिभिरपि च तलं स्यादधः पट्टमेकेनैवं वा नागभक्ते ज्वलननिगमभूम्यंशतः कल्पनीयाः २७&lt;br&gt;&#xA;नीप्रव्यासे विभक्ते शरगिरिनवभिः सर्वतो वह्निभागं&lt;br&gt;&#xA;नीप्रस्थानाद् वितानादुपरि तदुचितं कोटिकर्णाध्वनात्र&lt;br&gt;&#xA;नीत्वा नीप्रं लुपासु स्वयमिह विधिना धूलिकारोधयोग्यं&lt;br&gt;&#xA;कृत्वा वायव्यहोमाद्यवहितहृदयः कारुभिः कल्पयेत् तत् २८&lt;br&gt;&#xA;मनुयवचतुरश्रं द्व्यङ्गुलं तत्र तु द्विद्वययवपरिवृद्ध्या त्र्! यङ्गुलान्तं क्रमेण&lt;br&gt;&#xA;वलयमिति मुनीन्द्रैः षड्विधं दर्शितं तेष्विह विहितलुपौचित्येन तत् कल्पनीयम् २९&lt;br&gt;&#xA;तत्र सप्तदशभिर्यवैः स्मृता पट्टिकाविततिरङ्कसम्मितैः&lt;br&gt;&#xA;तद्घनं घनपदोनमन्तरं सन्दधीत च लुपासु कीलकैः ३०&lt;br&gt;&#xA;लोष्टैराच्छाद्यते चेदखिलनिलयने पट्टिकाप्रस्तरः स्यात्&lt;br&gt;&#xA;तत्स्थाने क्वापि कार्योऽपि च घनफलकाप्रस्तरो बद्धकीलः&lt;br&gt;&#xA;लोष्टाधाराय किञ्चित् तलमपि चखनेच्चाञ्चु सन्धारणार्थं&lt;br&gt;&#xA;ताम्रैराच्छाद्यते चेन्न तु तलरचना देवगेहादिकेषु ३१&lt;br&gt;&#xA;शिरःप्रदेशस्त्वभिधानमुक्तं वेश्माख्यपुंसस्तदधोमुखं स्यात्&lt;br&gt;&#xA;मासूरतुङ्गार्धपदोनितं तद्विस्तारमाद्यङ्गघनाद् घनं च ३२&lt;/p&gt;</description>
    </item>
    <item>
      <title>७</title>
      <link>https://vishvAsa.github.io/kalpAntaram/sthApatyam/manuShyAlaya-chandrikA/7/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/sthApatyam/manuShyAlaya-chandrikA/7/</guid>
      <description>&lt;p&gt;अथ सप्तमोऽध्यायः&lt;br&gt;&#xA;कवाटबाह्यगेहकूपादिविधयः&lt;br&gt;&#xA;द्वाराण्यङ्गणगेहमध्यसिरयोर्मध्यस्थमध्यान्यधो&lt;br&gt;&#xA;कुर्यादङ्गुलकल्पितागमवयोयोनीनि पूर्वादितः&lt;br&gt;&#xA;योगावुत्तरतारतुल्यविततौ विस्तारतुल्याङ्घ्रिवह्न्यर्थांशोनघनौ भुवङ्गमपतङ्गाढ्यौ लसद्वाजनौ १&lt;br&gt;&#xA;योगादङ्घ्र्यग्निभागाधिकघनयुतनिर्वाजनाधः पटी स्यादूर्ध्वस्थाने तु तुल्योत्तरमिलितनिजाग्रौ च योगौ विधेयौ&lt;br&gt;&#xA;योगान्तर्भागनाहो निजदिगुचितयोन्यायवृद्ध्यादियुक्तस्वेष्टायामोन नाहार्धत इह विततिः स्याद् गुणव्यासतो वा २&lt;br&gt;&#xA;द्वारोर्ध्वपट्यूर्ध्वमथो गणेशपद्मालयायादवमूर्तिभेदान्&lt;br&gt;&#xA;यथेष्टमापाद्य विचित्रपत्रिप्रभेदयुक्तां फलकां विदध्यात् ३&lt;br&gt;&#xA;कुड्ये भूयिष्ठविस्तारिणि दिवसकरैर्भाजितेऽन्तर्बहिश्चाप्यद्री ष्वंशान् विधायान्तरविहितसिरालग्नमध्यौ च योगौ&lt;br&gt;&#xA;कृत्वा क्वाप्येतयोर्मूर्धनि सुदृढतरामूर्ध्वपट्टीं तदूर्ध्वं&lt;br&gt;&#xA;भित्त्यङ्गादीनि कुर्याद् दृढतरशिलया मृत्सुधायोगभेदैः ४&lt;br&gt;&#xA;अन्तर्नाहजमन्दिरे घनतरे कार्ये च कुड्ये क्वचिद्&lt;br&gt;&#xA;गेहप्राङ्गणपादुकावधि करोतु स्वांशकुड्यं घनम्&lt;br&gt;&#xA;तत्तत्प्राङ्गणगेहसूत्रमनुसृत्यैवेष्टकुड्यप्रथानिष्ठं पृष्ठत एव नेयमुदितद्वारोत्तरादीनि च ५&lt;br&gt;&#xA;कावाटयुग्मं निजतीव्रयुक्तद्वारप्रथार्धप्रततं विधेयम्&lt;br&gt;&#xA;मात्राङ्गुलैर्नेत्रहुताशसङ्ख्यैः सार्धैश्च यद्वाब्धिमितैर्घनं च ६&lt;br&gt;&#xA;ऊर्ध्वाधरभ्रमणकार्गलसन्धिपालप्रक्षेपणीयवलयान्यपि पत्रकाणि&lt;br&gt;&#xA;तिर्यञ्च्युदञ्चि पुलकार्तवकुड्मलानि&lt;br&gt;&#xA;सश्रीमुखेन्दुशकलानि कवाटयोः स्युः ७&lt;br&gt;&#xA;द्वाख्यासाब्द्यिबाणोर्म्यवनिधरभुजङ्गांशितैकांशतिव्रव्यासा व्यासार्धपादोनितबहलमिता द्वारतुल्यायतिश्च&lt;br&gt;&#xA;कर्तव्या सूत्रपट्टी ज्वलनशरमहीध्रादिकौजस्तनाढ्या&lt;br&gt;&#xA;मुक्तादामादिपद्मस्थितमहितरमाकृष्णविघ्नेशयुक्ता ८&lt;br&gt;&#xA;माता वामगता कवाटफलका सा सूत्रपट्टयाश्रया&lt;br&gt;&#xA;पुत्री दक्षिणगामिनीति सकलद्वारेषु सम्प्रेक्ष्यताम्&lt;br&gt;&#xA;द्वारोच्चानलवेदबाणरसभागोच्चां तदुच्चाब्धिबाणोर्म्यद्र य्शङ्घनप्रतानसहिता मा कल्पयेतारमाम् ९&lt;br&gt;&#xA;द्वारव्यासपयोधिबाणरससप्तादंशकात्तायतं&lt;br&gt;&#xA;कुर्यादर्गलमायतोर्मिगिरिमातङ्गांशतारान्वितम्&lt;br&gt;&#xA;विस्तारार्धघनं घनोन्मितलसत्खण्डद्वयं चारमामूलाग्रान्तिकसम्प्रकॢप्तकबलीसम्प्राप्तखण्डान्तरम् १०&lt;br&gt;&#xA;अधोर्गलं मातृकवाटसंस्थं पुत्रिगतं चार्गलमूर्ध्वसङ्गि&lt;br&gt;&#xA;अथारमामध्यमतीत्य मध्यात् सुकीलयेताथ कवाटपृष्ठे ११&lt;br&gt;&#xA;एकजातितरूभिः प्रकल्पितं द्वारपादफलकादिकं शुभम्&lt;br&gt;&#xA;अन्यथा यदि वधूकुशीलतां सम्भवेदिति वदन्ति केचन १२&lt;br&gt;&#xA;एकं कवाटं यदि वामभागे मध्यादधो वोपरि वारमा स्यात्&lt;br&gt;&#xA;तदर्गलं वर्तुलमष्टकोणं वेदाश्रकं वादृढशृङ्खला वा १३&lt;br&gt;&#xA;आशाभास्करसूत्रभेदिनि गृहे षष्ठेऽथवा सप्तमे&lt;br&gt;&#xA;सूत्रे द्वारमथापरं क्रमवशात् पृष्ठे निजेष्टं पुनः&lt;br&gt;&#xA;सव्यार्धे भवनस्य कार्यमुचितैर्योन्यादिभिः संयुतं&lt;br&gt;&#xA;चैकैवेच्छति चेत् कवाटफलका वामे भवेन्निष्क्रमे १४&lt;br&gt;&#xA;कुर्यात् प्राङ्गणतो गमागमकृते द्वारं महत् पादुके&lt;br&gt;&#xA;तद्बाह्येय् पथि पादुकोपरि गतं त्यक्त्वा मसूरोच्छ्रयम्&lt;br&gt;&#xA;मार्गव्यासचतुर्गुणेन परिधिः स्वाभीष्टयोनिर्यथा&lt;br&gt;&#xA;तद्व्यासं तु तथा करोतु च विदिग्धामास्ति चेत् कुट्टिमम् १५&lt;br&gt;&#xA;दण्डात् प्राङ्गणमध्यतोऽब्धिशरषट्सप्तादिसङ्ख्यान् व्यतीत्यादध्यादथ पौष्पदन्तिकपदे द्वारं प्रचारोदितम्&lt;br&gt;&#xA;भल्लाटेन्द्र गृहक्षतेष्वपि महाद्वाराण्युपद्वारकाण्यष्टाप्युन्नतभूतले द्वितलतद्वक्त्रादियुक्तानि वा १६&lt;br&gt;&#xA;पर्जन्यकोष्ठे च भृशे च पूष्णि भृङ्गेऽपि च द्वारपशोषयोश्च&lt;br&gt;&#xA;नागेऽप्यदित्युक्तपदेऽपि चेच्छन्त्यष्टेत्युपद्वारगृहाणि नृणाम् १७&lt;br&gt;&#xA;स्तम्भाधस्तारतो वोच्छ्रयरसतुरगोऽष्टांशतो वा प्रतेरप्युत्सेधेनात्र सार्धावनियुगलहुताशोन्मितैश्चात्र वेदी&lt;br&gt;&#xA;कर्तव्या कुट्टिमोर्ध्वं तदुपरि चरणैर्युग्मसङ्ख्यैश्च दारुस्तम्भार्धाङ्घ्र्यूनतुल्यप्रततिभिरभितः स्वोत्तराद्यैश्च भित्तिः १८&lt;br&gt;&#xA;पत्रमानवशतोङ्गुलवृद्धया वेदिकाविहितनिष्क्रमणं स्यात्&lt;br&gt;&#xA;सार्धयुग्मदहनादिमितैस्तैरङ्गुलैर्विहितमुत्तरलम्बात् १९&lt;br&gt;&#xA;स्वद्र व्यैरेव वेदीरिह कतिचिदुशन्तीष्टकामृच्छिलाद्यैर्वृक्षैर्वा भिन्नजात्यैरपि च विरचिता दृश्यते सर्वगेहे&lt;br&gt;&#xA;अन्तर्नाहेन योन्यन्वितभवनविधौ गर्भगेहोक्तनीत्या&lt;br&gt;&#xA;द्वारं तत्पादुकोर्ध्वं न्यसतु पुनरधस्तात् प्रतेर्गर्तगेहे २०&lt;br&gt;&#xA;युग्मास्तुलाः स्तम्भलुपादर्धः स्युः&lt;br&gt;&#xA;सर्वास्त्वयुग्माः खलु पङ्क्त्यस्ताः&lt;br&gt;&#xA;नृगेहनिर्दिष्टकराधिकाश्चेद्&lt;br&gt;&#xA;विनाशदास्ताः खलु पङ्क्तयः स्युः २१&lt;br&gt;&#xA;प्राचीनेऽग्निसमर्चनादिकमुदीचीने कुटुम्बादिकं&lt;br&gt;&#xA;व्यत्यस्य प्रकरोतु वा द्वयमिदं याम्येऽतिथिप्रीणनम्&lt;br&gt;&#xA;पाश्चात्त्ये धनसन्निधापनमदो द्वन्द्वं विपर्यस्य वा&lt;br&gt;&#xA;शेषार्धे तु तयोस्तथा शयनविद्याभ्यासनाद्यं चरेत् २२&lt;br&gt;&#xA;कृत्वा दिङ्नवनागवर्गपदभिन्ने क्षेत्रकेऽन्तर्गतैरष्ट्यङ्काब्धिमितैर्विधातृपदयुक्तं प्राङ्गणं मध्यत&lt;br&gt;&#xA;शालाः पङ्क्तियुजार्यकादिकजुषस्तद्बाह्यतस्तद्बहिर्गोष्ठोलूखलवेश्मकादिविलसत्पङ्क्त्यावृतं कल्पयेत् २३&lt;br&gt;&#xA;कार्तान्त्यां खलसद्म धान्यभवनं तत्रापि वा नैरृते&lt;br&gt;&#xA;कुर्वीताथ धनालयं धनपतौ प्राच्यां तथापाम्पतौ&lt;br&gt;&#xA;सिंहे वालितुलाकुलीरभवने धान्यालयोक्तेषु वा&lt;br&gt;&#xA;धान्यागारविधिर्धनोदितपदे कुत्रापि चावश्यके २४&lt;br&gt;&#xA;गोशालेन्द्र जलेशयोर्वितथपूषाभ्यन्तराले मता&lt;br&gt;&#xA;पर्जन्यैन्द्रि पदे तथा कुसुमदन्तद्वारपालान्तरे&lt;br&gt;&#xA;भृङ्गे शोषपदेऽथवात्र महिषागारं यमेऽप्युक्षशालास्मिन् क्वाप्यथ वास्तुमर्मविलसच्छूलं समस्तं त्यजेत् २५&lt;br&gt;&#xA;क्षेत्रस्य कोणगतरज्जुमतीत्य यानं&lt;br&gt;&#xA;नेच्छन्ति केचन गवामखिलासु दिक्षु&lt;br&gt;&#xA;मुख्यं वृषं न मृगराट्करणेषु सिंहव्याघ्रौ स्थिरं च करणं शुनि गर्दभाद्याः २६&lt;br&gt;&#xA;पर्जन्ये पचनालयं शिखिनि वा मेषे वृषे वानिले&lt;br&gt;&#xA;तत्रैवापि च भुक्तिसद्ममकरे चापाम्पतौ चेष्यते&lt;br&gt;&#xA;कुम्भे सौख्यगृहं तथैव मकरे वायौ तदावश्यके&lt;br&gt;&#xA;कर्तव्यं वृषमेषयोरिदमथो वायौ तथोलूखलम् २७&lt;br&gt;&#xA;मीने कूपमतीव मुख्यमुदितं सर्वार्थपुष्टिप्रदं&lt;br&gt;&#xA;मेषे चापि घटे च भूतिकृदिदं नक्रे वृषेऽर्थप्रदम्&lt;br&gt;&#xA;आपे कूपमथापवत्सकपदे मुख्यं तथैवेन्द्र जित्कोष्ठे दृष्टमपाम्पतौ तु शुभदं नारीक्षयं मारुते २८&lt;br&gt;&#xA;कूपं शोभनमन्तरिक्षपदकेऽप्येवं तटाकं हितं&lt;br&gt;&#xA;माहेन्द्रे च महीधरे च वरुणे सोमे शिवे मेषभे&lt;br&gt;&#xA;वायौ वा निरृतौ च दृष्टमथवा स्नानादिपानादिषु&lt;br&gt;&#xA;प्रायो नैकजलं नदीजलमृतेऽत्रान्यत्पृथक् कल्पयेत् २९&lt;br&gt;&#xA;आग्नेय्यां भवनस्य कूपखननं पूर्वं कृतं वा तथा&lt;br&gt;&#xA;वापी दाहभयादिकं प्रकुरुते तद्वत् फलं दक्षिणे&lt;br&gt;&#xA;ग्रामादेरपि दीर्घिकादि कतिचिन्नेच्छन्ति याम्ये तथैवारामो गृहसन्निधौ फणभृतां वासोऽपि नैवेष्यते ३०&lt;br&gt;&#xA;राज्ञां धामनि भूसुरस्य च गृहं नित्यार्चनायाङ्गणे&lt;br&gt;&#xA;शर्वेन्द्रा ग्निजलेशदिक्षु कुलदैवार्चा प्रतिष्ठादि च&lt;br&gt;&#xA;प्रासादादि विधानमीशसुरनाथाग्न्यन्तकाशागतं&lt;br&gt;&#xA;केतूत्थं वृषजं करोतु च निरृत्यादौ क्रमाच्छ्रेयसे ३१&lt;br&gt;&#xA;सेवितकुलदैवतधामैशनिरृत्यादिके तु वृषजं स्यात्&lt;br&gt;&#xA;गृहपुरपत्तननगरग्रामादावभिमुखा भवन्ति तदा ३२&lt;br&gt;&#xA;निरङ्गसाङ्गादिविभिन्नगाहप्रतिष्ठिता याः प्रतिमास्तु तासाम्&lt;br&gt;&#xA;चलाचलत्वोभयभेदतस्तत्क्रियावशाच्चापि भवेद् विशेषः ३३&lt;br&gt;&#xA;सौख्यार्थं धरणीभृतां मणिगृहं मित्रे विहारोऽनिले&lt;br&gt;&#xA;व्यायामोऽर्गलके तथैव निरृतौ स्नानादि पर्जन्यके&lt;br&gt;&#xA;इन्द्रे तोयपतौ च भुक्तिनिलयं नृत्तादि गान्धर्वके&lt;br&gt;&#xA;शस्त्राद्यं निरृतौ गृहक्षतपदे प्राच्ये च शय्यागृहम् ३४&lt;br&gt;&#xA;दण्डान्तं समतीत्य वप्रमुदितं मृद्भिः शिलाद्यैस्तथा&lt;br&gt;&#xA;श्रेष्ठं तत्परिखा तु मध्यममते शाखावृतिश्चाधमम्&lt;br&gt;&#xA;तत्पानादिषु कण्टकिद्रुमलता ग्राह्याश्च वेण्वादयः&lt;br&gt;&#xA;कुर्याद् द्र व्यवशादिहैकमुदितान् वृक्षांश्च दिक्षु क्रमात् ३५&lt;br&gt;&#xA;एवं निर्माप्य गेहं प्रथममिह वृतस्तन्त्रिवर्यस्तदन्ते&lt;br&gt;&#xA;तत्कर्तृन् शिल्पिनस्तान् वलयमणिलसत्कुण्डलाद्यैर्यथेष्टम्&lt;br&gt;&#xA;सन्तोष्यापाद्य चैतत् स्वयमपि यजमानेन सम्यङ्मुहूर्ते&lt;br&gt;&#xA;गत्वा तद्वास्तुपूजाद्यखिलशुभविधिं साधु कुर्वीत तस्मिन् ३६&lt;br&gt;&#xA;कर्ता चाथ क्रियान्ते महितगुरुवरं भोजयित्वा यथेष्टं&lt;br&gt;&#xA;गोभूम्याद्यैश्च दत्त्वा विधिवदवहितो दक्षिणां मुख्यरूपाम्&lt;br&gt;&#xA;आज्ञामादाय तस्मान्निखिलमपि जनं प्रीणयन् भूरिदानैः&lt;br&gt;&#xA;स्वीयैः सार्थं स्वगेहे सुचिरमधिवसेत्पूर्णकामः सुखेन ३७&lt;/p&gt;</description>
    </item>
  </channel>
</rss>

+++
title = "२९ सल्लेख्यम्"

+++
अथ सल्लेख्यम्

तत्र कात्यायनः [२५२] ।

> लेख्यं तु साक्षिमत् कार्यम् अविलुप्तक्रमाक्षरम् ।  
> देशाचारस्थितियुतं समग्रं सर्ववस्तुषु ॥

नारदः [३.१३६] ।

> देशाचाराविरुद्धं यद् व्यक्ताधिविधिलक्षणम् ।  
> तत् प्रमाणं स्मृतं लेख्यम् अविलुप्तक्रमाक्षरम् ॥

**ऽव्यक्ताधिविधिलक्षणम्ऽ**(?) स्पष्टं वञ्चकप्रमाणलक्षणं यत्र तत् तथा ।

कात्यायनः [२५३, २६७] ।

> वर्णवाक्यक्रियायुक्तम् असंदिग्धं स्फुटाक्षरम् ।  
> अहीनक्रमचिह्नं च लेख्यं तत् सिद्धिम् आप्नुयात् ॥

याज्ञवल्क्यः [२.८९] ।

> विनापि साक्षिभिर् लेख्यं स्वहस्तलिखितं तु यत् ।  
> तत् प्रमाणं स्मृतं सर्वं बलोपधिकृताद् ऋते ॥

**ऽउपधिश्ऽ** छलम् ।

**[१६२]** कात्यायनः [२७२] ।

> ख्यापितं चेद् द्वितीये ऽह्नि न कश्चिद् विनिवर्तयेत् ।  
> तथा तु स्यात् प्रमाणं तन् मत्तोन्मत्तकृताद् ऋते ॥

याज्ञवल्क्यः [२.९१] ।

> देशान्तरस्थे दुर्लेख्ये तथोन्मृष्टे हृते तथा ।  
> भिन्ने दग्धे तथा छिन्ने लेख्यम् अन्यत् तु कारयेत् ॥

कात्यायनः [३१२] ।

> मलैर् यद् भेदितं दग्धं छिद्रितं वीतम् एव वा ।  
> तद् अन्यत् कारयेल् लेख्यं स्वात्मना लिखितं तथा ॥

**[१६३]**

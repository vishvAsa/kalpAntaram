+++
title = "३६ विच्छिन्नभोगनिर्णयः"

+++
अथ विच्छिन्नभोगनिर्णयः

तत्र बृहस्पतिः [७.४८–५२] ।

> छिन्नभोगे गृहक्षेत्रे संदिघं यत्र जायते ।  
> लेख्येन भोगविद्भिर् वा साक्षिभिस् तद् विभवयेत् ॥  
> नामघाटागमं संख्यां कालं दिग्भागम् एव वा ।  
> भोगच्छेदनिमित्तं च ये विदुस् ते ऽत्र साक्षिणः ॥  
> तदुत्पन्नाश् च सामन्ता ये ऽन्यदेशान्त्रस्थिताः ।  
> मौलास् ते तु समुद्दिष्टाः प्रवेष्टव्याः कार्यनिर्णये ॥  
> अदुष्टास् ते तु यद् ब्रूयुः संदिग्धे समदृष्टयः ।  
> तत् प्रमाणं तु कर्तव्यम् एवं धर्मो न हीयते ॥  
> स्थावरस्यैतद् आख्यातं लाभभोगप्रसाधनम् ।  
> प्रमाणहीने वादे तु निर्देश्या दैविकी क्रिया ॥

**[१९३]**

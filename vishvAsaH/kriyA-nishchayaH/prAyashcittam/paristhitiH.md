---
title: परिस्थितिकलनम्
unicode_script: devanagari

---

## अशुच्य्-उद्भवः

> द्विविधा ह्यशुद्धिः पापेन जन्यते - ऐहिक्यामुष्मिकी चेति....,  
तयोर् **ऐहिकी** शिष्टैः सह व्यवहारं वारयति ।  
**आमुष्मिकी** तु नरकं प्रापयति।...,  
तत्र **प्रकट**-पापेषु द्विविधाशुद्धिसद्भावात्  
तन्-निवृत्तये **प्रायश्चित्त-बाहुल्यम्** अपेक्षितम्...,  
रहस्ये त्वैहिकाशुद्ध्य्-अभावाद् **आमुष्मिक**-मात्राशुद्धिः स्वल्पेनापि जप-होमादिना निवर्तते  
> (अध्याय 12 रहस्यप्रायश्चित्तप्रकरण)

## परिस्थितिः

गरुडपुराणे –

> देशं कालं वयः शक्तिं  
> पापं चावेक्ष्य यत्नतः ॥ १,१०५.४७ ॥  
> प्रायश्चितं प्रकल्प्यं स्याद्  
> यत्र योक्ता तु निष्कृतिः ।

> बलाद् दत्तं बलाद् भुक्तं  
बलाद् यच् चाऽपि लेखितम् ।  
सर्वान् बल-कृतान् अर्थान्  
**अकृतान्** मनुर् **अब्रवीत्**  ॥ ८.१६८ ॥

इति मनुः।

<details><summary>विस्तारः (द्रष्टुं नोद्यम्)</summary>

Purī Śaṅkarācārya ji narrates an incident where Śrī Karapātrī Svāmī met Bengali Brahmins who had been forced to eat beef, etc. He quoted the following verse & told them that they weren't polluted.

> बलाद् दत्तं बलाद् भुक्तं... (मनुस्मृति ८.१६८)

Prāyaścitta of shaving the head, bathing in Gaṅgā and chanting of Rāma-nāma was given to them only to free them from guilt.
</details>


कलौ युगे प्रायेण धर्मशास्त्रेषु प्रधानभूतेष्व् अपि लोकानाम् अज्ञानम् महत्।  
यथा - ज्ञात्वाऽपि सुष्ठु दोषगाम्भीर्यं ये ब्रह्मबन्धवः पिबन्ति वै सुराम्, ते विरला एव।  
ब्रह्मचर्ये च गुरवः प्रमादकराः।  
एवं बहवस् सुरापानदोषेणालिप्ताः।  
तेषाम् प्रामाणिकानाम् सन्मार्गम् प्रत्यानीतानाम् प्रायेण लघुतराणि स्युः प्रायश्चित्तानि –



## सन्तापापेक्षा
> Prāyaścitta purifies only those who repent their bad deeds. One who doesn't repent, won't be purified even with the puṇya received by performing Aśvamedha.
- Vṛddhahārītasmṛti, 6.214-217

## लघु-मार्गः
### साङ्ग-शरणागतिः
अस्ति वस्तुतः सरलम् अपि गम्भीरं प्रायश्चित्तम् - 
आनुकूल्यस्य सङ्कल्पः प्रातिकूल्यस्यवर्जनम् । रक्षिष्यतीति विश्वासो गोप्तृत्ववरणं तथा ॥ आत्मनिक्षेपकार्पण्ये षड्विधा शरणागति॥
इति साङ्गप्रपत्तिः

#### भगवत्-स्मरणम्
> “अपवित्रः पवित्रो वा सर्वावस्थां गतोऽपि वा।  
यः स्मरेत् पुण्डरीकाक्षं स बाह्याभ्यन्तरः शुचिः॥”

मानसिक-स्नानं यथा ऽशक्तौ युज्यते नान्यथा,  
तथात्रापि यथोक्तप्रायश्चित्ताशक्ताव् एवैतद् भगवत्स्मरणमात्रादि।

### ध्यानम्
Mādhavācārya mentions this as a rahasya-prāyaścitta.  पैठीनसिः——

> सर्वपापप्रसक्तोऽपि ध्यायन्निमिषमच्युतम् ।  
> पुनस्तपस्वी भवति पङ्क्तिपावनपावनः ॥

तर्ह्य् अत्र **योगिनाम् इव ध्यानम्** उच्यते - अष्टाङ्गयोगवन् न सर्व-सुलभम्।+++(5)+++  
नित्याचारप्रदीपे उद्धृताः -

> नाश्वमेधेन तत्पुण्यं न च वै राजसूयतः ।  
यत्पुण्यमेकतानेन लभेद् योगी स्थिरासनः ।  
ध्यानेन सदृशं नास्ति शोधनं पापकर्मणाम् ।  
श्वपाकेष्वपि भुञ्जानो ध्यायी नैव तु लिप्यते ।  
धयानमेव परं ब्रह्म ध्यानमेव परं तपः ।  
ध्यानमेव परं शौचं ध्यानमेव परं पदम् ।  
सर्वपापप्रसक्तोऽपि ध्यायन् निमिषमच्युतम् ।  
पुनस्तपस्वी भवति पङ्क्तिपावन-पावनः ।  
पक्षोपवासाद् यत् पापं पुरुषस्य प्रणस्यति ।  
प्राणायामशतेनैव तत् पापं नश्यते ध्रुवम्  
प्राणायामशतेनैव यत् पापं नश्यते नृणाम् ।
तत् पापं क्षणमात्रेण विष्णोर्ध्यानात् प्रणश्यति । 
> 
> इति ध्यानम् ।




### नामसङ्कीर्तने
स्वयं विचारयतु -  
नित्यं कश्चन गोमांसं खादित्वा "शिव शिव" इति वदति। निष्पापो वा स भवति?

नामसङ्कीर्तनस्य पापक्षयकरत्वं नात्र सन्देहास्पदम् -  
अपि तु पापविशेष-यथापेक्ष-नाशकत्वम्।

नामजपेन ये पातकपर्वता नश्यन्ति, ते न खलु स्पष्टाः।  
नश्येरन् कानिचित् सञ्चितपापानि। 
पुनस् तेषाम् भस्मी-भावेन शुद्ध-मना 
पापविशेषे प्रायश्चित्तम् आचरितुं श्रद्धां लभेत,  
ततः शुद्धतरश् च भवेत्। 

> शतशो वचांसि लभ्यन्ते पुराणेषु नामजपस्मरणादीनां सर्वपापनाशकत्वख्यापकानि।

शास्त्रवचनानि नाप्रमाणानि -  
तेषां मुग्धावगतिस् तु विपर्यय एव।  
यथा केचित् "सर्वधर्मान् परित्यज्य मामेकं शरणं व्रजे"ति श्रुत्वा स्वरूपतस् सर्वाणि कर्माणि क्षत्रियोचित-धर्मयुद्धसहितानि तत्यजुः।

> यदि मया पापं कृतमिति अनुतप्तः स जातः, क्षमां याचमानः, पुनः न करिष्यामि इति च प्रतिजानानः, शिवनाममाहात्म्यं श्रुत्वा शिव शिव इति जपति, का बाधा शिवस्य शिवनाम्नो वा तत्पापविनाशे?

तत्र साङ्गा प्रपत्तिश् च जपश् चेति द्वे कर्मणी।  
प्रकृतपापक्षयकारि पूर्वम् एव।  
उत्तरं नेति निश्चयः - पूर्वोक्तप्रसङ्गेन, अपि च पापविशेषविनाशकत्वे प्रमाणाभावात्।

## रहस्ये
रहसि कृतञ्चेत् पापम्, तन्निष्कृतिर् लघुतरा भवति। युक्तं  तत् – संविख्यातपापानाम् दुष्प्रभावो महत्तरो ननु। यथा –

- गरुडपुराणे

> विख्यातदोषः कुर्वीत  
गुरोरनुमतं व्रतम् ॥ १,१०५.४९ ॥  
असंविख्यातदोषस्तु  
रहस्यं व्रतमाचरेत् ।

### मनुस्मृतिः
- इत्येतदेनसामुक्तं प्रायश्चित्तं यथाविधि । अत ऊर्ध्वं रहस्यानां प्रायश्चित्तं निबोधत ॥ … कौत्सं जप्त्वाऽप इत्येतद् वसिष्ठं च प्रतीत्य् ऋचम् । माहित्रं शुद्धवत्यश्च सुरापोऽपि विशुध्यति ॥ \[अनुवादो [ऽत्र](https://www.wisdomlib.org/hinduism/book/manusmriti-with-the-commentary-of-medhatithi/d/doc202156.html)\]

- The ‘Kautsa hymn’ is that which was revealed to, and given out by, the sage Kutsa,—the eight verses beginning with ‘Ap naḥ shoshuchadadham, etc.,’ found in the Ṛgveda ([1.97.1](https://archive.org/stream/RgVedaWithSayanasCommentaryPart1/rv_sayanabhasya_part1#page/n629/mode/2up)).
- ‘The Vāsiṣṭha hymn consisting of the triad of verses beginning with “Prati.”’—The group of three verses, ‘prati’ being the opening word of the hymn.—‘Pratistomebhirupasaṃvasiṣṭhāḥ, etc.’ (Ṛgveda, [7.80.1](https://archive.org/stream/RgVedaWithSayanasCommentaryPart3/rv_sayanabhasya_part3#page/n547/mode/1up)).
- ‘Māhitra hymn’—that revealed to the Mahitṛs,—this also consists of three verses, and contains the term ‘Mahitṛ’ (Ṛgveda, [10.185.1](https://archive.org/stream/RgVedaWithSayanasCommentaryPart4/rv_sayanabhasya_part4#page/n987/mode/2up)). Some people read ‘Mahendram’ (for ‘Māhitram’); and this would mean the forty-eight verses ‘Mahān Indra ojase, etc. etc.’ (Ṛgveda, 8.8.1),—which is also called the ‘Payḥ-Sūkta.’
- ‘Śuddhavati verses’—‘Eto indrastavāṃśudhim śuddhena, etc.’ (Ṛgveda, [8.95.7](https://archive.org/stream/RgVedaWithSayanasCommentaryPart3/rv_sayanabhasya_part3#page/n1019/mode/2up)).

- प्रकाशं कृते पापे – 
  
> सुरां पीत्वा द्विजो मोहादग्निवर्णां सुरां पिबेत् । तया स काये निर्दग्धे मुच्यते किल्बिषात् ततः ॥ गोमूत्रमग्निवर्णं वा पिबेदुदकमेव वा । पयो घृतं वाऽ मरणाद् गोशकृद्रसमेव वा ॥ ९१ ॥ कणान् वा भक्षयेदब्दं पिण्याकं वा सकृत्निशि । सुरापानापनुत्त्यर्थं वालवासा जटी ध्वजी ॥ 
> 
> \[अनुवादो [ऽत्र](https://www.wisdomlib.org/hinduism/book/manusmriti-with-the-commentary-of-medhatithi/d/doc201968.html)\]



## धर्मनिष्ठे 
धर्म-निष्ठे ब्राह्मणे पापस्यालेपः, साधारण-प्रायश्चित्तेष्व् आश्रयः।

गरुडपुराणे

> प्राणायाम-शतं कुर्यात् सर्वपापापनुत्तये ।  
ओङ्काराभियुतं सोम-सलिल-प्राशनाच्छुचिः ॥ १,१०५.५४ ॥  
अज्ञान-कृत-पापस्य नाशः सन्ध्यात्रये कृते ॥ १,१०५.५५ ॥  
रुद्रैकादश-जप्याद्धि पाप-नाशो भवेद् द्विजैः ।  
वेदाभ्यास-रतं शान्तं पञ्च-यज्ञ-क्रियापरम् ॥ १,१०५.५६ ॥  
न स्पृशन्ति हा पापानि चाशु स्मृत्वा ह्यपोहितः ।  
जप्त्वा सहस्रगायत्त्रीं शुचिर्ब्रह्महणादृते ॥ १,१०५.५७ ॥

## प्रतिनिधयः

मार्कण्डेयस्मृतौ-

> प्रायश्चित्त-प्रतिनिधिः
प्रायश्चित्ते तु संप्राप्ते  
साक्षात् कृच्छ्राणि कैरपि ।  
नानुष्ठाय च शक्यन्ते  
तेषां प्रतिनिधित्वतः ॥  
गो-गो-मूल्यादिभिस् तानि  
तस्मात् कार्याणि चाखिलैः ।  
सेतुगंगास्नानमुखैः  
दरिद्रस् तानि **चाचरेत्** ।  
> 
> अपि तानि कदाचित्तु  
स्नानान्यपि विधानतः ॥  
**द्रव्येण** विप्रमुखतः  
**कर्तव्यानि** भवन्त्यपि ।  
द्रव्यदानेन सर्वाणि  
प्राप्यन्ते निखिलाः क्रियाः ॥  
तस्माद् द्रव्यं सर्वकार्य-  
मात्रे ह्यावश्यकं परम् ।  
तस्मिन् सत्येव सततं  
सिध्यन्त्य् अखिल-सत्क्रियाः ॥  

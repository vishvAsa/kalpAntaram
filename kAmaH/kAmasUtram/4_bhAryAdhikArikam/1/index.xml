<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/4_bhAryAdhikArikam/1/</link>
    <description>Recent content in &#43;१ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/4_bhAryAdhikArikam/1/index.xml" rel="self" type="application/rss+xml" />
    <item>
      <title>३२ एक-चारिणी-वृत्त-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/4_bhAryAdhikArikam/1/32_eka-chAriNI-vRtta-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/4_bhAryAdhikArikam/1/32_eka-chAriNI-vRtta-prakaraNam/</guid>
      <description>&lt;p&gt;३२ एक-चारिणी-वृत्त-प्रकरणम्&lt;/p&gt;&#xA;&lt;p&gt;भार्यैकचरिणी गूढ-विश्रम्भा((१०७)) देववत् पतिम् आनुकुल्येन वर्तेत।   ॥४।१।१॥&lt;br&gt;&#xA;तन्-मतेन कुटुम्ब-चिन्ताम् आत्मनि सन्निवेशयेत्।   ॥४।१।२॥&lt;br&gt;&#xA;वेश्म च शुचि सु-सम्मृष्ट-स्थानं विरचित-विविध-कुसुमं श्लक्ष्ण-भूमि-तलं हृद्य-दर्शनं((१०८)) त्रिषवणाचरित-बलि-कर्म पूजित-देवतायतनं कुर्यात्।   ॥४।१।३॥&lt;br&gt;&#xA;न ह्य् अतो ऽन्यद् गृहस्थानां चित्त-ग्राहकम् अस्तीति गोनर्दीयः।   ॥४।१।४॥&lt;br&gt;&#xA;गुरुषु भृत्य-वर्गेषु नायक-भगिनीषु((१०९)) तत्-पतिषु च यथार्हं प्रतिपत्तिः((११०))।   ॥४।१।५॥&lt;br&gt;&#xA;परिपूतेषु च हरित-शाक-वप्रान् इक्षु-स्तम्बाञ् जीरक-सर्षपाजमोद-शतपुष्पा-तमाल-गुल्मांश् च कारयेत्((१११))।   ॥४।१।६॥&lt;br&gt;&#xA;कुब्जकामलक-मल्लिका-जाती-कुरण्टक-नवमालिका-तगर-नन्द्यावर्तजपा-गुल्मान् अन्यांश् च बहु-पुष्पान् बाल-कोशीरक-पातालिकांश् च वृक्ष-वाटिकायां च स्थण्डिलाणि मनो-ज्ञानि कारयेत्((११२))।   ॥४।१।७॥&lt;br&gt;&#xA;मध्ये कूपं वापीं दीर्घिकां वा खानयेत्।   ॥४।१।८॥&lt;br&gt;&#xA;भिक्षुकी-श्रमाणा-क्षपणा-कुलटा-कुहकेक्षणिका-मूल-कारिकाभिर् न संसृज्येत।   ॥४।१।९॥&lt;br&gt;&#xA;भोजने च रुचितम् इदम् अस्मै द्वेष्यम् इदं पथ्यम् इदम् अ-पथ्यम् इदम् इति च विन्द्यात्।   ॥४।१।१०॥&lt;br&gt;&#xA;स्वरं बहिर् उपश्रुत्य भवनम् आगच्छतः किं कृत्यम् इति ब्रुवती सज्जा((११३)) भवन-मध्ये तिष्ठेत्।   ॥४।१।११॥&lt;br&gt;&#xA;परिचारिकम् अपनुद्य स्वयं पादौ प्रक्षालयेत्।   ॥४।१।१२॥&lt;br&gt;&#xA;नायकस्य च न विमुक्त-भूषणं विजने सन्दर्शने तिष्ठेत्।   ॥४।१।१३॥&lt;br&gt;&#xA;अति-व्ययम् अ-सद्-व्ययं वा कुर्वाणं रहसि बोधयेत्।   ॥४।१।१४॥&lt;br&gt;&#xA;आवाहे विवाहे यज्ञे गमनं सखीभिः सह गोष्ठीं देवताभिगमन्म् इत्य् अनुज्ञाता कुर्यात्।   ॥४।१।१५॥&lt;br&gt;&#xA;सर्व-क्रीडासु च तद्-आनुलोम्येन प्रवृत्तिः।   ॥४।१।१६॥&lt;br&gt;&#xA;पश्चात् संवेशनं पूर्वम् उत्थानम् अनवबोधनं च सुप्तस्य।   ॥४।१।१७॥&lt;br&gt;&#xA;महानसं च सु-गुप्तं स्याद् दर्शनीयं च।   ॥४।१।१८॥&lt;br&gt;&#xA;नायकापचारेषु किं चित् कलुषिता नात्य्-अर्थं निर्वदेत्।   ॥४।१।१९॥&lt;br&gt;&#xA;साधिक्षेप-वचनं त्व् एनं मित्र-जन-मध्य-स्थम् एकाकिनं वाप्य् उपालभेत। न च मूल-कारिका स्यात्।   ॥४।१।२०॥&lt;br&gt;&#xA;न ह्य् अतो ऽन्यद् अ-प्रत्यय-कारणम् अस्तीति गोनर्दीयः।   ॥४।१।२१॥&lt;br&gt;&#xA;दुर्-व्याहृतं दुर्-निरीक्षितम् अन्यतो मन्त्रणं द्वार-देशावस्थानं निरीक्षणं वा निष्कुटेषु((११४)) मन्त्रणं विविक्तेषु चिरम् अवस्थानम् इति वर्जयेत्।   ॥४।१।२२॥&lt;br&gt;&#xA;स्वेद-दन्त-पङ्क-दुर्-गन्धांश् च बुध्येतेति विराग-कारणम्।   ॥४।१।२३॥&lt;br&gt;&#xA;बहु-भूषणं विविध-कुसुमानुलेपनं विविधाङ्ग-राग-समुज्ज्वलं वास इत्य् आभिगामिको वेषः।   ॥४।१।२४॥&lt;br&gt;&#xA;प्रतनु-श्लक्ष्णाल्प-दुकूलता परिमितम् आभरणं सु-गन्धिता नात्य्-उल्वणम्((११५)) अनुलेपनम्। तथा शुक्लान्य् अन्यानि पुष्पाणीति वैहारिको वेषः।   ॥४।१।२५॥&lt;br&gt;&#xA;नायकस्य व्रतम् उपवासं च स्वयम् अपि करणेनानुवर्तेत। वारितायां च नाहम् अत्र निर्बन्धनीयेति तद्-वचसो निवर्तनम्।   ॥४।१।२६॥&lt;br&gt;&#xA;मृद्-विदल-काष्ठ-चर्म-लोह-भाण्डानां च काले सम्-अर्घ-ग्रहणम्((११६))।   ॥४।१।२७॥&lt;br&gt;&#xA;तथा लवण-स्नेहयोश् च गन्ध-द्रव्य-कटुक-भाण्डौषधानां च दुर्-लभानां भवनेषु प्रच्छन्नं निधानम्।   ॥४।१।२८॥&lt;br&gt;&#xA;मूलकालुक-पालङ्की-दमनकाम्रातकैर्वारुक-त्रपु-सवार्ताक-कूष्माण्डालाबु-सूरण-शुकनासा- स्वयम्गुप्ता-तिल-पर्णिकाग्निमन्थ-लशुन-पलाण्डु-प्रभृतीनां सर्वौषधीनां च बीज-ग्रहणं काले वापश् च।   ॥४।१।२९॥&lt;br&gt;&#xA;स्वस्य च सारस्य परेभ्यो नाख्यानं भर्तृ-मन्त्रितस्य च।   ॥४।१।३०॥&lt;br&gt;&#xA;समानाश् च स्त्रियः कौशलेनोज्ज्वलतया पाकेन मानेन तथोपचारैर् अतिशयीत।   ॥४।१।३१॥&lt;br&gt;&#xA;सांवत्सरिकम् आयं सङ्ख्याय तद्-अनुरूपं व्ययं कुर्यात्।   ॥४।१।३२॥&lt;br&gt;&#xA;भोजनावशिष्टाद् गो-रसाद् घृत-करणम् तथा तेल-गुडयोः। कर्पासस्य च सूत्र-कर्तनम् सूत्रस्य वानम्। शिक्य-रज्जु-पाश-वल्कल-सङ्ग्रहणम्। कुट्टन-कण्डनावेक्षणम्। आम-चामण्ड-तुषक-खकुट्य्-अङ्गाराणाम् उपयोजनम्। भृत्य-वेतन- भरण-ज्ञानम्। कृषि-पशु-पालन-चिन्ता-वाहन-विधान-योगाः। मेष-कुक्कुट-लावक- शुक-शारिका-परभृत-मयूर-वानर-मृगाणाम् अवेक्षणम्। दैवसिकाय-व्यय-पिण्डी- करणम् इति च विद्यात्।   ॥४।१।३३॥&lt;br&gt;&#xA;तज्-जघन्यानां च जीर्ण-वाससां सञ्चयस् तैर् विविध-रागैः शुद्धैर् वा कृत-कर्मणां परिचारकाणाम् अनुग्रहो मानार्थेषु च दानम् अन्यत्र वोपयोगः॥४।१।३५ सुरा-कुम्भीनाम् आसव-कुम्भीनां च स्थापनं तद्-उपयोगः क्रय-विक्रयाव् आय-व्यायावेक्षणम्।   ॥४।१।३४॥&lt;br&gt;&#xA;नायक-मित्राणां च स्रग्-अनुलेपन-ताम्बूल-दानैः पूजनं न्यायतः।   ॥४।१।३६॥&lt;br&gt;&#xA;श्वश्रू-स्वशुर-परिचर्या तत्-पारतन्त्र्यम् अन्-उत्तर-वादिता परिमिता-प्रचण्डालाप-करणम् अन्-उच्चैर् हासः तत्-प्रिया-प्रियेषु स्व-प्रिया-प्रियेष्व् इव वृत्तिः।   ॥४।१।३७॥&lt;br&gt;&#xA;भोगेष्व् अन्-उत्सेकः।   ॥४।१।३८॥&lt;br&gt;&#xA;परिजने दाक्षिण्यम्।   ॥४।१।३९॥&lt;br&gt;&#xA;नायकस्या-निवेद्य न कस्मै चिद् दानम्।   ॥४।१।४०॥&lt;br&gt;&#xA;स्व-कर्मसु भृत्य-जन-नियमनम् उत्सवेषु चास्य पूजनम्। ॥४।१।४१॥&lt;/p&gt;</description>
    </item>
    <item>
      <title>३३ प्रवास-चर्य्या-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/4_bhAryAdhikArikam/1/33_pravAsa-charyyA-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/4_bhAryAdhikArikam/1/33_pravAsa-charyyA-prakaraNam/</guid>
      <description>&lt;p&gt;३३ प्रवास-चर्य्या-प्रकरणम्&lt;/p&gt;&#xA;&lt;p&gt;प्रवासे मङ्गल-मात्राभरणा देवतोपवास-परा वार्तायां स्थिता गृहान् अवेक्षेत।   ॥४।१।४२॥&lt;br&gt;&#xA;शय्या च गुरु-जन-मूले। तद्-अभिमता कार्य-निष्पत्तिः। नायकाभिमतानां चार्थानाम् अर्जने प्रतिसंस्कारे च यत्नः।   ॥४।१।४३॥&lt;br&gt;&#xA;नित्य-नैमित्तिकेषु कर्मसूचितो व्ययः। तद्-आरब्धानां च कर्मणां समापने मतिः।   ॥४।१।४४॥&lt;br&gt;&#xA;ज्ञाति-कुलस्यानभिगमनम् अन्यत्र व्यसनोत्सवाभ्याम्((११८))। तत्रापि नायक-परिजनाधिष्ठिताया नातिकालम् अवस्थानम् अ-परिवर्तित-प्रवास-वेषता च।   ॥४।१।४५॥&lt;br&gt;&#xA;गुरु-जनानुज्ञातानां करणम् उपवासानाम्। परिचारकैः शुचिभिर् आज्ञाधिष्ठितैर् अनुमतेन क्रय-विक्रय-कर्मणा सारस्यापूरणं तनू-करणं च शक्त्या व्ययानाम्।   ॥४।१।४६॥&lt;br&gt;&#xA;आगते च प्रकृतिस्थाया एव प्रथमतो दर्शनं दैवत-पूजनम् उपहाराणां चाहरणम्।   ॥४।१।४७॥&lt;br&gt;&#xA;इति प्रवास-चर्या((११९))।   ॥४।१।४७च्॥&lt;br&gt;&#xA;भवतश् चात्र श्लोकौ।   ॥४।१।४८॥&lt;br&gt;&#xA;सद्-वृत्तम्((१२०)) अनुवर्तेत नायकस्य हितैषिणी। कुल-योषा पुनर्भूर् वा वेश्या वाप्य् एकचारिणी॥ धर्मम् अर्थं तथा कामं लभन्ते स्थानम् एव च। निः-सपत्नं च भर्तारं नार्यः सद्-वृत्तम् आश्रिताः॥ ॥४।१।४८व्॥&lt;/p&gt;</description>
    </item>
  </channel>
</rss>

+++
title = "३५"

+++

कनिष्ठा तु मातृवत् स-पत्नीं पश्येत्।   ॥४।२।१६॥  
ज्ञाति-दायम् अपि तस्या अ-विदितं नोपयुञ्जीत।   ॥४।२।१७॥  
आत्म-वृत्तान्तांस् तद्-अधिष्ठितान् कुर्यात्।   ॥४।२।१८॥  
अनुज्ञाता पतिम् अधिशयीत।   ॥४।२।१९॥  
न वा तस्या वचनम् अन्यस्याः कथयेत्।   ॥४।२।२०॥  
तद्-अपत्यानि स्वेभ्यो ऽधिकानि पश्येत्॥४।२।२२ रहसि पतिम् अधिकम् उपचरेत्।   ॥४।२।२१॥  
आत्मनश् च सपत्नी-विकार-जं दुःखं नाचक्षीत।   ॥४।२।२३॥  
पत्युष् च स-विशेषकं गूढं मानं लिप्सेत्।   ॥४।२।२४॥  
अनेन खलु पथ्य-दानेन जीवामीति ब्रूयात्।   ॥४।२।२५॥  
तत् तु श्लाघया रागेण वा बाहिर् नाचक्षीत।   ॥४।२।२६॥  
भिन्न-रहस्या हि भर्तुर् अवज्ञां लभते।   ॥४।२।२७॥  
ज्येष्ठा-भयाच् च निगूढ-सम्मानार्थिनी स्याद् इति गोनर्दीयः।   ॥४।२।२८॥  
दुर्-भागम् अनपत्यां च ज्येष्ठाम् अनुकम्पेत नायकेन चानुकम्पयेत्।   ॥४।२।२९॥  
प्रसह्य त्व् एनाम् एकचारिणी-वृत्तम् अनुतिष्ठेत् ॥४।२।३०॥  

इति कनिष्ठा-वृत्तम्((१२२))। ॥४।२।३०च्॥  



+++
title = "१७ पुरुषायित-प्रकरणम्"
short_title = "१७ पुरुषायितप्रकरणम्"

+++
१७ पुरुषायित-प्रकरणम्

((२६))

नायकस्य सन्तताभ्यासात् प्रैश्रमम् उपलभ्य रागस्य चान्-उपशमम् अनुमता तेन तम् अधो ऽवपात्य पुरुषायितेन साहाय्यं दद्यात्।   ॥२।८।१॥  
स्वाभिप्रायाद् वा विकल्प-योजनार्थिनी।   ॥२।८।२॥  
नयक-कुतूहलाद् वा।   ॥२।८।३॥  
तत्र युक्त-यन्त्रेणैवेतरेणोत्थाप्यमाना तम् अधः पातयेत्। एवं च रतम् अ-विछिन्न-रसं तथा प्रवृत्तम् एव स्यात्। इत्य् एको ऽप्य् अयं मार्गः।   ॥२।८।४॥  
पुनर् आरम्भेणादित एवोपक्रमेत्। इति द्वितीयः।   ॥२।८।५॥  
सा प्रकीर्यमाण-केश-कुसुमा श्वास-विच्छिन्न-हासिनी वक्त्र-संसर्गार्थं स्तनाभ्याम् उरः पीडयन्ती पुनः पुनः शिरो नामयन्ती याश् चेष्टाः पूर्वम् असौ दर्शितवांस् ता एव प्रकुर्वीत। पातिता प्रतिपातयामीति हसन्ती तर्जयन्ती प्रतिघ्नती च ब्रूयात्। पुनश् च व्रीडां((२७)) दर्शयेत्। श्रमं विरामाभीप्सां च। पुरुषोपसृप्तैर् एवोपसर्पेत्।   ॥२।८।६॥  
तानि च वक्ष्यामः((२८)) ॥२।८।७॥  



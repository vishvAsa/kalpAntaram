<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/2_sAmprayogikam/3/</link>
    <description>Recent content in &#43;३ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/2_sAmprayogikam/3/index.xml" rel="self" type="application/rss+xml" />
    <item>
      <title>९</title>
      <link>https://vishvAsa.github.io/kalpAntaram/kAmaH/kAmasUtram/2_sAmprayogikam/3/9/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/2_sAmprayogikam/3/9/</guid>
      <description>&lt;p&gt;चुम्बन-नख-दशन-च्छेद्यानां न पौर्वापर्यम् अस्ति। राग-योगात् प्राक् संयोगाद् एषां प्राधायेन प्रयोगः। प्रहण-सीत्कृतयोश् च सम्प्रयोगे।   ॥२।३।१॥&lt;br&gt;&#xA;सर्वं सर्वत्र। रागस्यानपेक्षितत्वात्। इति वात्स्यायनः।   ॥२।३।२॥&lt;br&gt;&#xA;तानि प्रथम-रते नातिव्यक्तानि विश्रब्धिकायां विकल्पेन च प्रयुञ्जीत। तथा-भूतत्वाद् रागस्य। ततः परम् अतित्वरया विशेषवत् समुच्चयेन राग-सन्धुक्षणार्थम्।   ॥२।३।३॥&lt;br&gt;&#xA;ललाटालक-कपोल-नयन-वक्षः-स्तनोष्ठान्तर्-मुखेषु चुम्बनम्।   ॥२।३।४॥&lt;br&gt;&#xA;ऊरु-सन्धि-बाहु-नाभि-मूलयोर् लाटानाम्।   ॥२।३।५॥&lt;br&gt;&#xA;राग-वशाद् देश-प्रवृत्तेश् च सन्ति तानि तानि स्थानानि न तु सर्व-जन-प्रयोजानीति वात्स्यायनः।   ॥२।३।६॥&lt;br&gt;&#xA;तद् यथा ण् [१] निमित्तिकं [२] स्फुरितकं [३] घट्टितकम् इति त्रीणि कन्या-चुम्बनानि।   ॥२।३।७॥&lt;br&gt;&#xA;बलात्-कारेण नियुक्ता मुखम् आधत्ते न तु विचेष्टत इति [१] निमित्तकम्।   ॥२।३।८॥&lt;br&gt;&#xA;वदने प्रवेशितं चौष्ठं मनाग् अपत्रपावग्रहीतुम् इच्छन्ती स्पन्दयति स्वम् ओष्ठं नोत्तरम् उत्सहत इति [२] स्फुरितकम्।   ॥२।३।९॥&lt;br&gt;&#xA;ईषत् परिगृह्य वि-निमीलित-नयना करेण च तस्य नयने अवच्छादयन्ति जिह्वाग्रेण घट्टयतीति [३] घट्टितकम्।   ॥२।३।१०॥&lt;br&gt;&#xA;समं तिर्यग् उद्भ्रान्तम् अवपीडितकम् इति चतुर्विधम् अपरे।   ॥२।३।११॥&lt;br&gt;&#xA;अङ्गुलि-सम्पुटेन पिण्डी-कृत्य निर्दशनम् ओष्ठ-पुटेनावपीडयेद् इत्य् अवपीडितकं पञ्चमम् अपि करणम्।   ॥२।३।१२॥&lt;br&gt;&#xA;द्यूतं चात्र प्रवर्तयेत्।   ॥२।३।१३॥&lt;br&gt;&#xA;पूर्वम् अधर-सम्पादनेन जितम् इदं स्यात्।   ॥२।३।१४॥&lt;br&gt;&#xA;तत्र जिता सार्ध-रुदितं करं विधुनुयात् प्रणुदेद् दशेत् परिवर्तयेद् बलाद् आहृता विवदेत् पुनर् अप्य् अस्तु पण इति ब्रूयात्। तत्रापि जिता द्वि-गुणम् आयस्यएत्।   ॥२।३।१५॥&lt;br&gt;&#xA;विश्रब्धस्य प्रमत्तस्य वाधरम् अवगृह्य दशनान्तर्गतम् अ-निर्गमं कृत्वा हसेद् उत्क्रिशेत् तर्जयेद् वल्गेद् आह्लयेत् प्रनर्तितत्-भ्रूणा च विचल-नयनेन मुखेन विहसन्तीतानि तानि च ब्रूयात्। इति चुम्बन-द्यूत-कलहः।   ॥२।३।१६॥&lt;br&gt;&#xA;एतेन नख-दशन-च्छेद्य-प्रहणन-द्यूत-कलहा व्याख्याताः।   ॥२।३।१७॥&lt;br&gt;&#xA;चण्ड-वेगयोर् एव त्व् एषां प्रयोगः। तत्-सात्म्यात्।   ॥२।३।१८॥&lt;br&gt;&#xA;तस्यां चुम्बन्त्याम् अयम् अप्य् उत्तरं गृह्णीयात्। इत्य् उत्तर-चुम्बितम्॥ ॥२।३।१९॥&lt;br&gt;&#xA;ओष्ठ-सन्दंशेनावगृह्याउष्ठ-द्वयम् अपि चुम्बेत। इति सम्पुटकं स्त्रियाः पुंसो वा-जात-व्यञ्जनस्य।   ॥२।३।२०॥&lt;br&gt;&#xA;तस्मिन्न् इतरो ऽपि जिह्वयास्या दशनान् घट्टयेत् तालु जिह्वां चेति जिह्वा-युद्धम्।   ॥२।३।२१॥&lt;br&gt;&#xA;एतेन बलाद् वदन-रदन-ग्रहणं दानं च व्याख्यातम्।   ॥२।३।२२॥&lt;br&gt;&#xA;समं पीडितम् अञ्चितं मृदु शेषाङ्गेषु चुम्बनं स्थान-विशेष-योगात्। इति चुम्बन-विशेषाः।   ॥२।३।२३॥&lt;br&gt;&#xA;सुप्तसय मुखम् अवलोकयन्त्या स्वाभिप्रायेण चुम्बनं राग-दीपनम्।   ॥२।३।२४॥&lt;br&gt;&#xA;प्रमत्तस्य विवदमानस्य वान्यतो ऽभिमुखस्य सुप्ताभिमुखस्य वा निद्रा-व्याघातार्थं चलितकम्।   ॥२।३।२५॥&lt;br&gt;&#xA;चिर-रात्राव् आगतस्य शयन-सुप्तायाः स्वाभिप्राय-चुम्बनं प्रातिबोधकम्।   ॥२।३।२६॥&lt;br&gt;&#xA;सापि तु भाव-जिज्ञासार्थिनी नायकस्यागमन-कालं संलक्ष्य व्याजेन सुप्ता स्यात्।   ॥२।३।२७॥&lt;br&gt;&#xA;आदर्शे कुड्ये सलिले वा प्रयोज्यायाश् छाया-चुम्बनम् आकार-प्रदर्शनार्थम् एव कार्यम्।   ॥२।३।२८॥&lt;br&gt;&#xA;बालस्य चित्र-कर्मणः प्रतिमायाश् च चुम्बनं सङ्क्रान्तकम् आलिङ्गनं च।   ॥२।३।२९॥&lt;br&gt;&#xA;तथा निशि प्रेक्षणके स्वजन-समाजे वा समीपे गतस्य प्रयोज्याया हस्ताङ्गुलि-चुम्बनं संविष्टस्य वा पादाङ्गुलि-चुम्बनम्।   ॥२।३।३०॥&lt;br&gt;&#xA;संवाहिकायास् तु नायकम् आकारयन्त्या निद्रा-वशाद् अ-कामाया इव तस्योर्वोर् वदनस्य निधानम् ऊरु-चुम्बनं चेत्य् आभियोगिकानि।   ॥२।३।३१॥&lt;br&gt;&#xA;भवति चात्र श्लोकः।   ॥२।३।३२॥&lt;br&gt;&#xA;कृते प्रतिकृतं कुर्याद् ताडिते प्रतिताडितम्। करणेन च तेनैव चुम्बिते प्रतिचुम्बितम्॥ ॥२।३।३२व्॥&lt;/p&gt;</description>
    </item>
  </channel>
</rss>

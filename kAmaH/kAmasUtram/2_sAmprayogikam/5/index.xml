<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;५ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/2_sAmprayogikam/5/</link>
    <description>Recent content in &#43;५ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/2_sAmprayogikam/5/index.xml" rel="self" type="application/rss+xml" />
    <item>
      <title>११</title>
      <link>https://vishvAsa.github.io/kalpAntaram/kAmaH/kAmasUtram/2_sAmprayogikam/5/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/2_sAmprayogikam/5/11/</guid>
      <description>&lt;p&gt;उत्तरौष्ठम् अन्तर्-मुखं नयनम् इति मुक्त्वा चुम्बनवद् दशन-रदन-स्थानानि।   ॥२।५।१॥&lt;br&gt;&#xA;समाः स्निग्ध-च्छाया राग-ग्राहिणो युक्त-प्रमाणा निश्-छिद्रास् तीक्ष्णाग्रा इति दशन-गुणाः।   ॥२।५।२॥&lt;br&gt;&#xA;कुण्ठा राज्य्-उद्गताः परुषाः विषमाः श्लक्ष्णाः पृथवो विरला इति च दोषाः।   ॥२।५।३॥&lt;br&gt;&#xA;[१] गूढकम् [२] उच्छूनकं((१४)) [३] बिन्दुर् [४] बिन्दु-माला [५] प्रवाल-मणिर् [६] मणि-माला [७] खण्डाभ्रकं [८] वराह-चर्वितकम् इति दशन-च्छेदन्-विकल्पाः।   ॥२।५।४॥&lt;br&gt;&#xA;नातिलोहितेन राग-मात्रेण विभावनीयं [१] गूढकम्।   ॥२।५।५॥&lt;br&gt;&#xA;तद् एव पीडनाद् [२] उच्छूनकम्।   ॥२।५।६॥&lt;br&gt;&#xA;तद् उभयं बिन्दुर् अधर-मध्य इति।   ॥२।५।७॥&lt;br&gt;&#xA;उच्छूनकं प्रवाल-मणिश् च कपोले।   ॥२।५।८॥&lt;br&gt;&#xA;कर्णपूर-चुम्बनं नख-दशन-च्छेद्यम् इति सव्य-कपोल-मण्डनानि।   ॥२।५।९॥&lt;br&gt;&#xA;दन्तौष्ठ-संयोगाभ्यास-निष्पादनत्वात् [५] प्रवाल-मणि-सिद्धिः।   ॥२।५।१०॥&lt;br&gt;&#xA;सर्वस्येयं [६] मणि-मालायाश् च।   ॥२।५।११॥&lt;br&gt;&#xA;अल्प-देशायाश् च त्वचो दशन-द्वय-सन्दंश-जा [३] बिन्दु-सिद्धिः   ॥२।५।१२॥&lt;br&gt;&#xA;सर्वैर् [४] बिन्दु-मालायाश् च।   ॥२।५।१३॥&lt;br&gt;&#xA;तस्मान् माला-द्वयम् अपि गल-कक्ष-वङ्क्षण-प्रदेशेषु।   ॥२।५।१४॥&lt;br&gt;&#xA;ललाटे चोर्वोर् बिन्दु-माला।   ॥२।५।१५॥&lt;br&gt;&#xA;मण्दलम् इव विषम-कूटक-युक्तं [७] खण्डाभ्रकं स्तन-पृष्ठ एव।   ॥२।५।१६॥&lt;br&gt;&#xA;संहताः प्रदीर्घा बह्व्यो दशन-पद-राजयस् ताम्रान्तराला [८] वराह-चर्वितकम्। स्तन-पृष्ठ एव।   ॥२।५।१७॥&lt;br&gt;&#xA;तद् उभयम् अपि चण्ड-वेगयोः।   ॥२।५।१८॥&lt;br&gt;&#xA;इति दशन-च्छेद्यानि।   ॥२।५।१८च्॥&lt;br&gt;&#xA;विशेषके कर्णपूरे पुष्प-पीडे ताम्बूल-पलाशे तमाल-पत्त्रे चेति प्रयोज्यागामिषु नख-दशन- च्छेद्यादीन्य् अभियोगिकानि। ॥२।५।१९॥&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/kalpAntaram/kAmaH/kAmasUtram/2_sAmprayogikam/5/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/2_sAmprayogikam/5/12/</guid>
      <description>&lt;p&gt;देश-सात्म्याच् च योषित उपचरेत्।   ॥२।५।२०॥&lt;br&gt;&#xA;मध्य-देश्या आर्य-प्रायाः शुच्य्-उपचाराश् चुम्बन-नख-दन्त-पद-द्वेषिण्यः।   ॥२।५।२१॥&lt;br&gt;&#xA;बाह्लीक-देश्या आवान्तिकाश् च।   ॥२।५।२२॥&lt;br&gt;&#xA;चित्र-रतेषु त्व् आसाम् अभिनिवेशः।   ॥२।५।२३॥&lt;br&gt;&#xA;परिष्वङ्ग-चुम्बन-नख-दन्त-चूषण-प्रधानाः क्षत-वर्जिताः प्रहनण-साध्या मालव्य आभीर्यश् च।   ॥२।५।२४॥&lt;br&gt;&#xA;सिन्धुषष्ट्ःआनां च नदीनाम् अन्तरालीया औपरिष्टक-सात्म्याः।   ॥२।५।२५॥&lt;br&gt;&#xA;चण्ड-वेगा मन्द-सीत्कृता आपरान्तिका लाट्यश् च।   ॥२।५।२६॥&lt;br&gt;&#xA;दृढ-प्रहणन-योगिन्यः खर-वेगा एव अपद्रव्य-प्रधानाः स्त्रीराज्ये कोशालायां च।   ॥२।५।२७॥&lt;br&gt;&#xA;प्रकृत्या मृद्व्यो रति-प्रिया अ-शुचि-रुचयो निर्-आचाराश् च आन्ध्र्यः।   ॥२।५।२८॥&lt;br&gt;&#xA;सकल-चतुःषश्टि-प्रयोग-रागिण्यो ऽश्लील-परुष-वाक्य-प्रियाः शयने च स-रभसोपक्रमा महाराष्ट्रिकाः।   ॥२।५।२९॥&lt;br&gt;&#xA;तथा-विधा एव रहसि प्रकाशन्ते नागरिकाः((१५))।   ॥२।५।३०॥&lt;br&gt;&#xA;मृद्यमानाश् चाभियोगान् मन्दं मन्दं प्रसिञ्चन्ते द्रविड्यः॥२।५।३२ मध्यम-वेगाः सर्व-सहाः स्वाङ्ग-प्रच्छादिन्यः पराङ्ग-हासिन्यः कुत्सिताश्लील-परुष- परिहारिण्यो वानवासिकाः।   ॥२।५।३१॥&lt;br&gt;&#xA;मृदु-भाषिण्यो ऽनुरागवत्यो मृद्व्यङ्ग्यश्((१६)) च गौड्यः।   ॥२।५।३३॥&lt;br&gt;&#xA;देश-सात्म्यात् प्रकृति-सात्म्यं बलीय इति सुवर्णनाभः। न तत्र देश्या उपचाराः।   ॥२।५।३४॥&lt;br&gt;&#xA;काल-योगाच् च देशाद् देशान्तरम् उपचार-वेष-लीलाश् चानुगच्छन्ति तच् च विद्यात्।   ॥२।५।३५॥&lt;br&gt;&#xA;उपगूहनादिषु च राग-वर्धनं पूर्वं पूर्वं विचित्रम् उत्तरम् उत्तरं च।   ॥२।५।३६॥&lt;br&gt;&#xA;वार्यमाणश् च पुरुषो यत् कुर्यात् तद् अनु क्षतम्। अ-मृष्यमाणा द्वि-गुणं तद् एव प्रतियोजयेत्॥   ॥२।५।३७व्॥&lt;br&gt;&#xA;बिन्दोः प्रतिक्रिया माला मालायाश् चाभ्रखण्डकम्। इति क्रोधाद् इवाविष्टा कलहान् प्रतियोजयेत्॥   ॥२।५।३८व्॥&lt;br&gt;&#xA;सकचग्रहम् उन्नम्य मुखं तस्य ततः पिबेत्। निलीयेत दशेच् चैव तत्र तत्र मदेरिता॥   ॥२।५।३९व्॥&lt;br&gt;&#xA;उन्नम्य कण्ठे कान्तस्य संश्रिता वक्षसः स्थलीम्। मणि-मालां प्रयुञ्जीत यच् चन्यद् अपि लक्षितम्॥   ॥२।५।४०व्॥&lt;br&gt;&#xA;दिवापि जनसम्बाधे नायकेन प्रदर्शितम्। उद्दिश्य स्व-कृतं चिह्नं हसेद् अन्यैर् अ-लक्षिता॥   ॥२।५।४१व्॥&lt;br&gt;&#xA;विकूणयन्तीव((१७)) मुखं कुत्सयन्तीव((१८)) नायकम्। स्व-गात्र-स्थानि चिह्नानि सासूयेव प्रदर्शयेत्॥   ॥२।५।४२व्॥&lt;br&gt;&#xA;परस्परानुकूल्येन तद् एवम् लज्जमानयोः। संवत्सर-शतेनापि प्रीतिर् न परिहीयते॥ ॥२।५।४३व्॥&lt;/p&gt;</description>
    </item>
  </channel>
</rss>

<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१० on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/2_sAmprayogikam/10/</link>
    <description>Recent content in &#43;१० on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/2_sAmprayogikam/10/index.xml" rel="self" type="application/rss+xml" />
    <item>
      <title>२० रतारम्भावसानिक-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/2_sAmprayogikam/10/20_ratArambhAvasAnika-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/2_sAmprayogikam/10/20_ratArambhAvasAnika-prakaraNam/</guid>
      <description>&lt;p&gt;२० रतारम्भावसानिक-प्रकरणम्&lt;/p&gt;&#xA;&lt;p&gt;नागरकः सह मित्र-जनेन परिचारकैश् च कृत-पुष्पोपहारे सञ्चारित-सुरभि-धूपे रत्य्-आवासे प्रसाधिते वास-गृहे कृत-स्नान-प्रसाधनां युक्त्यापीतां स्त्रियं सान्त्वनैः पुनः पानेन चोपक्रमेत्॥२।१०।२ दक्षिणतश् चास्या उपवेशनम्। केश-हस्ते वस्त्रान्ते नीव्याम् इत्य् अवलम्बनम्। रत्य्-अर्थं सव्येन बाहुनानुद्धतः परिष्वङ्गः।   ॥२।१०।१॥&lt;br&gt;&#xA;पूर्व-प्रकरण-सम्बद्धैः परिहासानुरागैर् वचोभिर् अनुवृत्तिः। गूढाश्लीलानां च वस्तूनां समस्यया परिभाषणम्॥   ॥२।१०।३॥&lt;br&gt;&#xA;स-नृत्तं अ-नृतं वा गीतं वादित्रम्। कलासु सङ्कथाः। पुनः पानेनोपच्छन्दनम्।   ॥२।१०।४॥&lt;br&gt;&#xA;जातानुरागायां कुसुमानुलेपन-ताम्बूल-दानेन च शेष-जन-विसृष्टिः। वि-जने च यथोक्तैर् आलिङ्गनादिभिर् एनाम् उद्धर्षयेत्। ततो नीवी-विश्लेषणादि यथोक्तम् उपक्रमेत।   ॥२।१०।५॥&lt;br&gt;&#xA;इत्य् अयं रतारम्भः।   ॥२।१०।५॥&lt;br&gt;&#xA;रतावसानिकं रागम् अतिवाह्या-संस्तुतयोर् इव स-व्रीडयोः परस्परम् अ-पश्यतोः पृथक् पृथग् आचार-भूमि-गमनम्। प्रतिनिवृत्त्य चा-व्रीडायमानयोर् उचित-देशोपविष्टयोस् ताम्बूल-ग्रहणम् अच्छी-कृतं((४४)) चन्दनम् अन्यद् वानुलेपनं तस्या गात्रे स्वयम् एव निवेशयेत्।   ॥२।१०।६॥&lt;br&gt;&#xA;सव्येन बाहुना चैनां परिरभ्य चषक-हस्तः((४५)) सान्त्वयन् पाययेत्। जलानुपानं वा खण्डक-खाद्यकम् अन्यद् वा प्रकृति-सात्म्य-युक्तम् उभाव् अप्य् उपयुञ्जीयाताम्।   ॥२।१०।७॥&lt;br&gt;&#xA;अच्छ-रसक-यूषम्((४६)) अम्ल-यवागूं((४७)) भृष्ट-मांसोपदंशानि((४८)) पानकानि चूत-फलानि((४९)) शुष्क-मांसं मातुलुङ्ग-चुक्रकाणि((५०)) स-शर्कराणि((५१)) च यथा-देश-सात्म्यं च। तत्र मधुरम् इदं मृदु विशदम् इति च विदश्य विदश्य तत् तद् उपहारेत्।   ॥२।१०।८॥&lt;br&gt;&#xA;हर्म्य-तल-स्थितयोर् वा चन्द्रिकासेवनार्थम् आसनम्। तत्रानुकूलाभिः कथाभिर् अनुवर्तेत। तद्-अङ्क-संलीनायाश् चन्द्रमसं पश्यन्त्या नक्षत्र-पङ्क्ति-व्यक्ती- करणम्। अरुन्धती-ध्रुव-सप्तर्षि-माला-दर्शनं च।   ॥२।१०।९॥&lt;br&gt;&#xA;इति रतावसानिकम्।   ॥२।१०।९च्॥&lt;br&gt;&#xA;तत्रैतद् भवति।   ॥२।१०।१०॥&lt;br&gt;&#xA;अवसाने ऽपि च प्रीतिर् उपचारैर् उपस्कृता। स-विस्रम्भ-कथा-योगै रतिं जनयते पराम्॥   ॥२।१०।१०व्॥&lt;br&gt;&#xA;परस्पर-प्रीति-करैर् आत्म-भावानुवर्तनैः। क्षणात् क्रोध-परावृत्तैः क्षणात् प्रीति-विलोकितैः॥   ॥२।१०।११व्॥&lt;br&gt;&#xA;हल्लीसक-क्रीडनकैर्((५२)) गायनैर् लाट-रासकैः। राग-लोलार्द्र-नयनैश् चन्द्र-मण्डल-वीक्ष्णैः॥   ॥२।१०।१२व्॥&lt;br&gt;&#xA;आद्ये सन्दर्शने जाते पूर्वं ये स्युर् मनोरथाः। पुनर्-वियोगे दुःखं च तस्य सर्वस्य कीर्तनैः॥   ॥२।१०।१३व्१॥&lt;br&gt;&#xA;कीर्तनान्ते च रागेण परिष्वङ्गैः स-चुम्बनैः। तैस् तैश् च भावैः संयुक्तो यूनो रागो विवर्धते॥ ॥२।१०।१३व्२॥&lt;/p&gt;</description>
    </item>
    <item>
      <title>२१</title>
      <link>https://vishvAsa.github.io/kalpAntaram/kAmaH/kAmasUtram/2_sAmprayogikam/10/21/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/2_sAmprayogikam/10/21/</guid>
      <description>&lt;p&gt;((५३))&lt;/p&gt;&#xA;&lt;p&gt;[१]रागवद् [२]आहार्य-रागं [३]कृत्रिम-रागं [४]व्यवहित-रागं [५]पोटा-रतं [६]खल-रतम् [७]अ-यन्त्रित-रतम् इति रत-विशेषाः।   ॥२।१०।१४॥&lt;br&gt;&#xA;सन्दर्शनात् प्रभृत्य् उभयोर् अपि प्रवृद्ध-रागयोः प्रयत्न-कृते समागमे प्रवास-प्रत्यागमने वा कलह-वियोग-योगे तद् [१]रागवत्।   ॥२।१०।१५॥&lt;br&gt;&#xA;तत्रात्माभिप्रायाद् यावद्-अर्थं च प्रवृत्तिः।   ॥२।१०।१६॥&lt;br&gt;&#xA;मध्यस्थ-रागयोर् आरब्धं यद् अनुरज्यते तद् [२]आहार्य-रागम्।   ॥२।१०।१७॥&lt;br&gt;&#xA;तत्र चातुःषष्टिकैर् योगैः सात्म्यानुविद्धैः सन्धुक्ष्य सन्धुक्ष्य रागम् प्रवर्तेत।   ॥२।१०।१८॥&lt;br&gt;&#xA;तत् कार्य-हेतोर् अन्यत्र सक्तयोर् वा [३]कृत्रिम-रागम्।   ॥२।१०।१९॥&lt;br&gt;&#xA;तत्र समुच्चयेन योगाञ् शास्त्रतः पश्येत्।   ॥२।१०।२०॥&lt;br&gt;&#xA;पुरुशस् तु हृदय-प्रियाम् अन्यां मनसि निधाय व्यवहरेत्। सम्प्रयोगात् प्रभृति रतिं यावत्। अतस् तद् [४]व्यवहित-रागम्।   ॥२।१०।२१॥&lt;br&gt;&#xA;न्यूनायां कुम्भ-दास्यां परिचारिकायां वा यावद्-अर्थं सम्प्रयोगस् तत् [५]पोटा-रतम्(( ५४))।   ॥२।१०।२२॥&lt;br&gt;&#xA;तत्रोपचरान् नाद्रियेत।   ॥२।१०।२३॥&lt;br&gt;&#xA;तथा वेश्याया ग्रामीणेन सह यावद्-अर्थम् [६]खल-रतम्।   ॥२।१०।२४॥&lt;br&gt;&#xA;ग्राम-व्रज-प्रत्यन्त-योषिद्भिश् च नागरस्य।   ॥२।१०।२५॥&lt;br&gt;&#xA;उत्पन्न-विस्रम्भयोश् च परस्परानुकूल्याद् [७]अ-यन्त्रित-रतम्। ॥२।१०।२६॥&lt;/p&gt;</description>
    </item>
    <item>
      <title>२२</title>
      <link>https://vishvAsa.github.io/kalpAntaram/kAmaH/kAmasUtram/2_sAmprayogikam/10/22/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/2_sAmprayogikam/10/22/</guid>
      <description>&lt;p&gt;((५५))&lt;/p&gt;&#xA;&lt;p&gt;वर्धमाण-प्रणया तु नयिका सपत्नी-नाम-ग्रहणं तद्-आश्रयम् आलापं वा गोत्र-स्खलितं वा न मर्षयेत्। नायक-व्यलीकं च।   ॥२।१०।२७॥&lt;br&gt;&#xA;तत्र सु-भृशः कलहो रुदितम् आयासः शिरो-रुहाणाम् अवक्षोदनं((५६)) प्रहणनम् आसनाच् छयनाद् वा मह्यां पतनं माल्य-भूषणावमोक्षो भूमौ शय्या((५७)) च।   ॥२।१०।२८॥&lt;br&gt;&#xA;तत्र युक्त-रूपेण साम्ना पाद-पतनेन वा प्रसन्न-मनास् ताम् अनुनयन्न् उपक्रम्य शयनम् आरोहयेत्॥२।१०।३० तस्य च वचनम् उत्तरेण योजयन्ती विवृद्ध-क्रोधा स-कच-ग्रहम् अस्यास्यम् उन्नमय्य पादेन बाहौ शिरसि वक्षसि पृष्ठे वा सकृद् द्विस् त्रिर् हन्यात्। द्वार-देशं गच्छेत्। तत्रोपविश्याश्रु-करणम् इति।   ॥२।१०।२९॥&lt;br&gt;&#xA;अति-क्रुद्धापि तु न द्वार-देशाद् भूयो गच्छेत्। दोषवत्त्वात्। इति दत्तकः। तत्र युक्तितो ऽनुन्~ईयमाना प्रसादम् आकाङ्क्षेत्। प्रसन्नापि तु स-कषायैर्((५८)) एव वाक्यैर् एनं तुदतीव प्रसन्न-रति-काङ्क्षिणी नायकेन परिरभ्येत।   ॥२।१०।३१॥&lt;br&gt;&#xA;स्व-भवनस्था तु निमित्तात् कलहिता तथा-विद-चेष्टैव नायकम् अभिगच्छेत्।   ॥२।१०।३२॥&lt;br&gt;&#xA;तत्र पीठमर्द-विट-विदूषकैर् नायक-प्रयुक्तैर् उपशमित-रोषा तैर् एवानिनीता तैः सहैव तद्-भवनम् अधिगच्छेत्। तत्र च वसेत्।   ॥२।१०।३३॥&lt;br&gt;&#xA;इति प्रणय-कलहः।   ॥२।१०।३३च्॥&lt;br&gt;&#xA;भवन्ति चात्र श्लोकाः।   ॥२।१०।३४॥&lt;br&gt;&#xA;एवम् एतां चतुःषष्टिं बाभ्रव्येण प्रकीर्तिताम्। प्रयुञ्जानो वर-स्त्रीषु सिद्धिं गच्छति नायकः॥   ॥२।१०।३४व्॥&lt;br&gt;&#xA;ब्रुवन्न् अपि अन्य-शास्त्राणि चतुःषष्टि-विवर्जितः। विद्वत्-संसदि नात्य्-अर्थं कथासु परिपूज्यते॥   ॥२।१०।३५व्॥&lt;br&gt;&#xA;वर्जितो ऽप्य् अन्य-विज्ञानैर् एतया यस् त्व् अलङ्कृतः। स गोष्ठ्यां नर-नारीणां कथास्व् अग्रं विगाहते((५९))॥   ॥२।१०।३६व्॥&lt;br&gt;&#xA;विद्वद्भिः पूजिताम् एनां खलैर् अपि सु-पूजितम्। पूजितां गणिका-सङ्घैर् नन्दिनीं को न पूजयेत्॥   ॥२।१०।३७व्॥&lt;br&gt;&#xA;नन्दिनी सु-भगा सिद्धा सु-भगं-करणीति च। नारी-प्रियेति चाचार्यैः शास्त्रेष्व् एषा निरुच्यते॥   ॥२।१०।३८व्॥&lt;br&gt;&#xA;कन्याभिः पर-योषिद्भिर् गणिकाभिश् च भावतः। वीक्ष्यते बहु-मानेन चतुःषष्टि-विचक्षणः॥ ॥२।१०।३९व्॥&lt;/p&gt;</description>
    </item>
  </channel>
</rss>

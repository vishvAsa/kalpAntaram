<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/6_vaishikam/3/</link>
    <description>Recent content in &#43;३ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/6_vaishikam/3/index.xml" rel="self" type="application/rss+xml" />
    <item>
      <title>५३ अर्थागमोपाय-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/6_vaishikam/3/53_arthAgamopAya-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/6_vaishikam/3/53_arthAgamopAya-prakaraNam/</guid>
      <description>&lt;p&gt;५३ अर्थागमोपाय-प्रकरणम्&lt;/p&gt;&#xA;&lt;p&gt;सक्ताद् वित्तादानं स्वाभाविकम् उपायतश् च।   ॥६।३।१॥&lt;br&gt;&#xA;तत्र स्वाभाविकं सङ्कल्पात् समधिकं वा लभमाना नोपायान् प्रयुञ्जीतेत्य् आचार्याः।   ॥६।३।२॥&lt;br&gt;&#xA;विदितम् अप्य् उपायैः परिष्कृतं द्वि-गुणं दास्यतीति वात्स्यायनः।   ॥६।३।३॥&lt;br&gt;&#xA;अलङ्कार-भक्ष्य-भोज्य-पेय-माल्य-वस्त्र-गन्ध-द्रव्यादीनां व्यवहारिषु कालिकम् उद्धारार्त्थम् अर्थ-प्रतिनयनेन।   ॥६।३।४॥&lt;br&gt;&#xA;तत्-समक्षं तद्-वित्त-प्रशंसा।   ॥६।३।५॥&lt;br&gt;&#xA;व्रत-वृक्षाराम-देवकुल-तडागोद्यानोत्सव-प्रीति-दाय-व्यपदेशः।   ॥६।३।६॥&lt;br&gt;&#xA;तद्-अभिगमन-निमित्तो रक्षिभिश् चौरैर् वालङ्कार-परिमोषः।   ॥६।३।७॥&lt;br&gt;&#xA;दाहात् कुड्य-च्छेदात् प्रमादाद् भवने चार्थ-नाशः।   ॥६।३।८॥&lt;br&gt;&#xA;तथा याचितालङ्काराणां नायकालङ्काराणां च तद्-अभिगमनार्थस्य व्ययस्य प्रणिधिभिर् निवेदनम्।   ॥६।३।९॥&lt;br&gt;&#xA;तद्-अर्थम् ऋण-ग्रहणम्। जनन्या सह तद्-उद्भवस्य व्ययस्य विवादः॥६।३।११ सुहृत्-कार्येष्व् अनभिगमनम् अनभिहार-हेतोः।   ॥६।३।१०॥&lt;br&gt;&#xA;तैश् च पूर्वम् आहृता गुरवो ऽभिहाराः पूर्वम् उपनीताः पूर्वं श्राविताः स्युः।   ॥६।३।१२॥&lt;br&gt;&#xA;उचितानां क्रियाणां विच्छित्तिः।   ॥६।३।१३॥&lt;br&gt;&#xA;नायकार्थं च शिल्पिषु कार्यम्।   ॥६।३।१४॥&lt;br&gt;&#xA;वैद्य-महामात्रयोर् उपकार-क्रिया कार्य-हेतोः।   ॥६।३।१५॥&lt;br&gt;&#xA;मित्राणां चोपकारिणां व्यसनेष्व् अभ्युपपत्तिः।   ॥६।३।१६॥&lt;br&gt;&#xA;गृह-कर्म सख्याः पुत्रस्योत्सञ्जनम् दोहदो व्याधिर् मित्रस्य दुःखापनयनम् इति।   ॥६।३।१७॥&lt;br&gt;&#xA;अलङ्कारैक-देश-विक्रयो नायकस्यार्थे।   ॥६।३।१८॥&lt;br&gt;&#xA;तया शीलितस्य चालङ्कारस्य भाण्डोपस्करस्य वा वणिजो विक्रयार्थं दर्शनम्।   ॥६।३।१९॥&lt;br&gt;&#xA;प्रति-गणिकानां च सदृशस्य भाण्डस्य व्यतिकरे प्रतिविशिष्टस्य ग्रहणम्।   ॥६।३।२०॥&lt;br&gt;&#xA;पूर्वोपकाराणाम् अ-विस्मरणम् अनुकीर्तनं च।   ॥६।३।२१॥&lt;br&gt;&#xA;प्रणिधिभिः प्रति-गणिकानां लाभातिशयं श्रावयेत्।   ॥६।३।२२॥&lt;br&gt;&#xA;तासु नायक-समक्षम् आत्मनो ऽभ्यधिकं लाभं भूतम् अ-भूतं वा व्रीडिता नाम वर्णयेत्।   ॥६।३।२३॥&lt;br&gt;&#xA;पूर्व-योगिनां च लाभातिशयेन पुनः सन्धाने यतमानानाम् आविष्-कृतः प्रतिषेधः।   ॥६।३।२४॥&lt;br&gt;&#xA;तत्-स्पर्धिनां त्याग-योगिनां निदर्शनम्।   ॥६।३।२५॥&lt;br&gt;&#xA;न पुनर् एष्यतीति बाल-याचितकम्। ॥६।३।२६॥&lt;/p&gt;</description>
    </item>
    <item>
      <title>५४</title>
      <link>https://vishvAsa.github.io/kalpAntaram/kAmaH/kAmasUtram/6_vaishikam/3/54/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/6_vaishikam/3/54/</guid>
      <description>&lt;p&gt;वि-रक्तं च नित्यम् एव प्रकृति-विक्रियातो विद्यान् मुख-वर्णाच् च।   ॥६।३।२७॥&lt;br&gt;&#xA;ऊनम् अतिरिक्तं वा ददाति।   ॥६।३।२८॥&lt;br&gt;&#xA;प्रतिलोमैः सम्बध्यते।   ॥६।३।२९॥&lt;br&gt;&#xA;व्यपदिश्यान्यत् करोति।   ॥६।३।३०॥&lt;br&gt;&#xA;उचितम् आच्छिनत्ति।   ॥६।३।३१॥&lt;br&gt;&#xA;प्रतिज्ञातं विस्मरति। अन्यथा वा योजयति।   ॥६।३।३२॥&lt;br&gt;&#xA;स्व्-पक्षैः सञ्ज्ञया भाषते।   ॥६।३।३३॥&lt;br&gt;&#xA;मित्र-कार्यम् अपदिश्यान्यत्र शेते।   ॥६।३।३४॥&lt;br&gt;&#xA;पूर्व-संसृष्टायाश् च परिजनेन मिथः कथयति।   ॥६।३।३५॥&lt;br&gt;&#xA;तस्य सार-द्रव्याणि प्राग् अवबोधाद् अन्यापदेशेन हस्ते कुर्वीत।   ॥६।३।३६॥&lt;br&gt;&#xA;तानि चास्या हस्ताद् उत्तम-र्णः प्रसह्य गृह्णीयात्।   ॥६।३।३७॥&lt;br&gt;&#xA;विवदमानेन सह धर्मस्थेषु((१६९)) व्यवहरेद् ॥६।३।३८॥&lt;/p&gt;&#xA;&lt;p&gt;# ५४ इति विरक्त-प्रतिपत्तिः((१७०))।&lt;/p&gt;</description>
    </item>
    <item>
      <title>५५</title>
      <link>https://vishvAsa.github.io/kalpAntaram/kAmaH/kAmasUtram/6_vaishikam/3/55/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/6_vaishikam/3/55/</guid>
      <description>&lt;p&gt;सक्तं तु पूर्वोपकारिणम् अप्य् अल्प-फलं व्यालीकेनानुपालयेत्।   ॥६।३।३९॥&lt;br&gt;&#xA;अ-सारं तु निष्प्रतिपत्तिकम् उपायतो ऽपवाहयेत्। अन्यम् अवष्टभ्य।   ॥६।३।४०॥&lt;br&gt;&#xA;तद्-अन्-इष्ट-सेवा। निन्दिताभ्यासः। ओष्ठ-निर्भोगः। पादेन भूमेर् अभिघातः। अ-विज्ञात-विषयस्य सङ्कथा। तद्-विज्ञातेष्व् अ-विस्मयः कुत्सा च। दर्प-विघातः अधिकैः सह संवासः। अनपेक्षणम्। समान-दोषाणां निन्दा। रहसि चावस्थानम्।   ॥६।३।४१॥&lt;br&gt;&#xA;जुगुप्सा। परिष्वङ्गे भुजमय्या सूच्या व्यवधानम्। स्तब्धता गात्राणाम्। सक्थ्नोर् व्यत्यासः। निद्रा-परत्वं च। श्रान्तम् उपलभ्य चोदना। अ-शक्तौ हासः। शक्ताव् अनभिनन्दनम्। दिवापि। भावम् उपलभ्य महाजनाभिगमनम्।   ॥६।३।४२॥&lt;br&gt;&#xA;वाक्येषु च्छल-ग्रहणम्। अ-नर्मणि हासः। नर्मणि चान्यम् अपदिश्य हसति वदति तस्मिन् कटाक्षेण परिजनस्य प्रेक्षणं ताडनं च। आहत्य चास्य कथाम् अन्याः कथाः। तद्-व्यालीकानां व्यसनानां चा-परिहार्याणाम् अनुकीर्तनम्। मर्मणां च चेटिकयोपक्षेपणम्।   ॥६।३।४३॥&lt;br&gt;&#xA;आगते चा-दर्शनम्। अ-याच्य-याचनम्। अन्ते स्वयं मोक्षश् चेति परिग्रहकस्येति दत्तकस्य।   ॥६।३।४४॥&lt;br&gt;&#xA;भवतश् चात्र श्लोकौ   ॥६।३।४५॥&lt;br&gt;&#xA;परीक्ष्य गम्यैः संयोगः संयुक्तस्यानुरञ्जनम्। रक्ताद् अर्थस्य चादानम् अन्ते मोक्षश् च वैशिकम्॥   ॥६।३।४५व्॥&lt;br&gt;&#xA;एवम् एतेन कल्पेन स्थिता वेश्या परिग्रहे। नातिसन्धीयते गम्यैः करोत्य् अर्थांश् च पुष्कलान्((१७१))॥ ॥६।३।४६व्॥&lt;/p&gt;</description>
    </item>
  </channel>
</rss>

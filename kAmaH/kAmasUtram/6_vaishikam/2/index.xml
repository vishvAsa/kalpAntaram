<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/6_vaishikam/2/</link>
    <description>Recent content in &#43;२ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/6_vaishikam/2/index.xml" rel="self" type="application/rss+xml" />
    <item>
      <title>५२ कान्तानुवृत्त-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/6_vaishikam/2/52_kAntAnuvRtta-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/6_vaishikam/2/52_kAntAnuvRtta-prakaraNam/</guid>
      <description>&lt;p&gt;५२ कान्तानुवृत्त-प्रकरणम्&lt;/p&gt;&#xA;&lt;p&gt;संयुक्ता नायकेन तद्-रण्जनार्थम् एकचारिणी-वृत्तम् अनुतिष्ठेत्((१६६))।   ॥६।२।१॥&lt;br&gt;&#xA;रञ्जयेन् न तु सज्जेत सक्तवच् च विचेष्टेतेति सङ्क्षेपोक्तिः।   ॥६।२।२॥&lt;br&gt;&#xA;मातरि च क्रूर-शीलायाम् अर्थ-परायां चायत्ता स्यात्।   ॥६।२।३॥&lt;br&gt;&#xA;तद्-अ-भावे मातृकायाम्।   ॥६।२।४॥&lt;br&gt;&#xA;सा तु गम्येन नातिप्रीयेत।   ॥६।२।५॥&lt;br&gt;&#xA;प्रसह्य च दुहितरम् आनयेत्।   ॥६।२।६॥&lt;br&gt;&#xA;तत्र तु नायिकायाः सन्ततम् अ-रतिर् निर्वेदो व्रीडां भयं च।   ॥६।२।७॥&lt;br&gt;&#xA;न त्व् एव शासनातिवृत्तिः।   ॥६।२।८॥&lt;br&gt;&#xA;व्याधिं चैकम् अ-निमित्तम् अ-जुगुप्सितम् अ-चक्षुर्-ग्राह्यम् अ-नित्यं च ख्यापयेत्।   ॥६।२।९॥&lt;br&gt;&#xA;सति कारणे तद्-अपदेशं च नायकानभिगमनम्।   ॥६।२।१०॥&lt;br&gt;&#xA;निर्-माल्यस्य तु नायिका चेटिकां प्रेषयेत् ताम्बूलस्य च।   ॥६।२।११॥&lt;br&gt;&#xA;व्यवाये तद्-उपचारेषु विस्मयः।   ॥६।२।१२॥&lt;br&gt;&#xA;चतुःषष्ट्यां शिष्यत्वम्।   ॥६।२।१३॥&lt;br&gt;&#xA;तद्-उपदिष्टानां च योगानाम् आभीक्ष्ण्येनानुयोगः।   ॥६।२।१४॥&lt;br&gt;&#xA;तत्-सात्म्याद् रहसि वृत्तिः।   ॥६।२।१५॥&lt;br&gt;&#xA;मनोरथानाम् आख्यानम्।   ॥६।२।१६॥&lt;br&gt;&#xA;गुह्यानां वैकृत-प्रच्छादनम्।   ॥६।२।१७॥&lt;br&gt;&#xA;शयने परावृत्तस्यानुपेक्षणम्।   ॥६।२।१८॥&lt;br&gt;&#xA;आनुलोम्यं गुह्य-स्पर्शने।   ॥६।२।१९॥&lt;br&gt;&#xA;सुप्तस्य चुम्बनम् आलिङ्गनं च।   ॥६।२।२०॥&lt;br&gt;&#xA;प्रेक्षणम् अन्य-मनस्कस्य। राज-मार्गे च प्रासाद-स्थायास् तत्र विदिताया व्रीडा शाठ्य-नाशः।   ॥६।२।२१॥&lt;br&gt;&#xA;तद्-द्वेष्ये द्वेष्यता। तत्-प्रिये प्रियता। तद्-रम्य रतिः। तम् अनु हर्ष-शोकौ। स्त्रीषु जिज्ञासा। कोपश् चा-दीर्गः।   ॥६।२।२२॥&lt;br&gt;&#xA;स्व-कृतेष्व् अपि नख-दशन-चिह्नेष्व् अन्याशङ्का।   ॥६।२।२३॥&lt;br&gt;&#xA;अनुरगस्या-वचनम्।   ॥६।२।२४॥&lt;br&gt;&#xA;आकारतस् तु दर्शयेत्।   ॥६।२।२५॥&lt;br&gt;&#xA;मद-स्वप्न-व्याधिषु तु निर्वचनम्।   ॥६।२।२६॥&lt;br&gt;&#xA;श्लाघ्यानां नायक-कर्मणां च।   ॥६।२।२७॥&lt;br&gt;&#xA;तस्मिन् ब्रुवाणे वाक्यार्थ-ग्रहणम्। तद् अवधार्य प्रशंसाविषये भाषणम्। तद्-वाक्यस्य चोत्तरेण योजनम्। भक्तिमांश् चेत्।   ॥६।२।२८॥&lt;br&gt;&#xA;कथास्व् अनुवृत्तिर् अन्यत्र स-पत्न्याः।   ॥६।२।२९॥&lt;br&gt;&#xA;निःश्वासे जृम्भते स्खलिते पतिते वा तस्य चार्तिम् आशंसीत।   ॥६।२।३०॥&lt;br&gt;&#xA;क्षुत-व्याहृत-विस्मितेषु जीवेत्य् उदाहरणम्।   ॥६।२।३१॥&lt;br&gt;&#xA;दौर्मनस्ये व्याधि-दौर्हृदापदेशः।   ॥६।२।३२॥&lt;br&gt;&#xA;गुणतः परस्या-कीर्तनम्।   ॥६।२।३३॥&lt;br&gt;&#xA;न निन्दा समान-दोषस्य।   ॥६।२।३४॥&lt;br&gt;&#xA;दत्तस्य धारणम्।   ॥६।२।३५॥&lt;br&gt;&#xA;वृथापराधे तद्-व्यसने वालङ्कारस्या-ग्रहणम् अ-भोजनं च।   ॥६।२।३६॥&lt;br&gt;&#xA;तद्-युक्ताश् च विलापाः।   ॥६।२।३७॥&lt;br&gt;&#xA;तेन सह देश-मोक्षं रोचयेत् राजनि निष्क्रयं च।   ॥६।२।३८॥&lt;br&gt;&#xA;सामर्थ्यम् आयुष्यस् तद्-अवाप्तौ।   ॥६।२।३९॥&lt;br&gt;&#xA;तस्यार्थाधिगमे ऽभिप्रेत-सिद्धौ शरीरोपचये वा पूर्व-सम्भाषित इष्ट-देवतोपहारः।   ॥६।२।४०॥&lt;br&gt;&#xA;नित्यम् अलङ्कार-योगः। परिमितो ऽभ्यवहारः॥६।२।४२ गीते च नाम-गोत्रयोर् ग्रहणम्। ग्लान्याम् उरसि ललाटे च करं कुर्वीत। तत्-सुखम् उपलभ्य निद्रा-लाभः।   ॥६।२।४१॥&lt;br&gt;&#xA;औत्सङ्गे चास्योपवेशनं स्वपनं च। गमनं वियोगे।   ॥६।२।४३॥&lt;br&gt;&#xA;तस्मात् पुत्रार्थिनी स्यात्। आयुषो नाधिक्यम् इच्छेत्।   ॥६।२।४४॥&lt;br&gt;&#xA;एतस्या-विज्ञातम् अर्थं रहसि न ब्रूयात्।   ॥६।२।४५॥&lt;br&gt;&#xA;व्रतम् उपवासं चास्य निर्वर्तयेत् मयि दोष इति। अ-शक्ये स्वयम् अपि तद्-रूपा स्यात्।   ॥६।२।४६॥&lt;br&gt;&#xA;विवादे तेनाप्य् अ-शक्यम् इत्य् अर्थ-निर्देशः।   ॥६।२।४७॥&lt;br&gt;&#xA;तदीयम् आत्मीयं वा स्वयम् अ-विशेषेण पश्येत्।   ॥६।२।४८॥&lt;br&gt;&#xA;तेन विना गोष्ठ्य्-आदीनाम् अ-गमनम् इति।   ॥६।२।४९॥&lt;br&gt;&#xA;निर्-माल्य-धारणे श्लाघा उच्छिष्ट-भोजने च।   ॥६।२।५०॥&lt;br&gt;&#xA;कुल-शील-शिल्प-जाति-विद्या-वर्ण-वित्त-देश-मित्र-गुण-वयो-माधुर्य-पूजा।   ॥६।२।५१॥&lt;br&gt;&#xA;गीतादिषु चोदनम् अभिज्ञस्य।   ॥६।२।५२॥&lt;br&gt;&#xA;भय-शीतोष्ण-वर्षाण्य् अनपेक्ष्य तद्-अभिगमनम्।   ॥६।२।५३॥&lt;br&gt;&#xA;स एव च मे स्याद् इत्य् और्ध्वदेहिकेषु वचनम्।   ॥६।२।५४॥&lt;br&gt;&#xA;तद्-इष्ट-रस-भाव-शीलानुवर्तनम्।   ॥६।२।५५॥&lt;br&gt;&#xA;मूल-कर्माभिशङ्का।   ॥६।२।५६॥&lt;br&gt;&#xA;तद्-अभिगमने च जनन्या सह नित्यो विवादः।   ॥६।२।५७॥&lt;br&gt;&#xA;बलात्कारेण च यद्य् अन्यत्र तया नीयेत तदा विषम् अनशनं शस्त्रं रज्जुम् इति कामयेत।   ॥६।२।५८॥&lt;br&gt;&#xA;प्रत्यायनं च प्रणिधिभिर् नायकस्य। स्वयं वात्मनो वृत्ति-ग्रहणम्।   ॥६।२।५९॥&lt;br&gt;&#xA;न त्व् एवार्थेषु विवादः।   ॥६।२।६०॥&lt;br&gt;&#xA;मात्रा विना किं चिन् न चेष्टेत।   ॥६।२।६१॥&lt;br&gt;&#xA;प्रवासे शीघ्रागमनाय शाप-दानम्।   ॥६।२।६२॥&lt;br&gt;&#xA;प्रोषिते मृजानियमश् चालङ्कारस्य प्रतिषेधः। मङ्गलं त्व् अपेक्ष्यम्। एकं शङ्ख-वलयं वा धारयेत्।   ॥६।२।६३॥&lt;br&gt;&#xA;स्मरणम् अतीतानाम्। गमनम् ईक्षणिकोपश्रुतीनाम्। नक्षत्र-चन्द्र-सूर्य-ताराभ्यः स्पृहणम्।   ॥६।२।६४॥&lt;br&gt;&#xA;इष्टस्वप्नप्रदर्शने तत्-सङ्गमो ममास्त्व् इति वचनम्।   ॥६।२।६५॥&lt;br&gt;&#xA;उद्वेगो ऽन्-इष्टे सान्ति-कर्म च।   ॥६।२।६६॥&lt;br&gt;&#xA;प्रत्यागते काम-पूजा।   ॥६।२।६७॥&lt;br&gt;&#xA;देवतोपहाराणां करणम्।   ॥६।२।६८॥&lt;br&gt;&#xA;सखीभिः पूर्ण-पात्रस्याहरणम्।   ॥६।२।६९॥&lt;br&gt;&#xA;वायस-पूजा च।   ॥६।२।७०॥&lt;br&gt;&#xA;प्रथम-समागमानन्तरं चैतद् एव वायस-पूजा-वर्जम्।   ॥६।२।७१॥&lt;br&gt;&#xA;सक्तस्य चानुमरणं ब्रूयात्।   ॥६।२।७२॥&lt;br&gt;&#xA;निसृष्ट-भावः समान-वृत्तिः प्रयोजन-कारी निर्-आशङ्को निर्-अपेक्षो ऽर्थेष्व् इति सक्त-लक्षणानि।   ॥६।२।७३॥&lt;br&gt;&#xA;तद् एतन् निदर्शनार्थं दत्तक-शासनाद् उक्तम्। अन्-उक्तं च लोकतः शीलयेत् पुरुष-प्रकृतितश् च।   ॥६।२।७४॥&lt;br&gt;&#xA;भवतश् चात्र श्लोकौ   ॥६।२।७५॥&lt;br&gt;&#xA;सूक्ष्मत्वाद् अति-लोभाच् च प्रकृत्याज्ञानतस् तथा। काम-लक्ष्म तु दुर्-जानं स्त्रीणां तद्-भावितैर् अपि॥   ॥६।२।७५व्॥&lt;br&gt;&#xA;कामयन्ते विरज्यन्ते रञ्जयन्ति त्यजन्ति च। कर्षयन्त्यो ऽपि सर्वार्थाञ् ज्ञायन्ते नैव योषितः((१६७))॥ ॥६।२।७६व्॥&lt;/p&gt;</description>
    </item>
  </channel>
</rss>

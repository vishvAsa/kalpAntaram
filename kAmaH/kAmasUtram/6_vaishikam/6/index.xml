<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;६ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/6_vaishikam/6/</link>
    <description>Recent content in &#43;६ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/6_vaishikam/6/index.xml" rel="self" type="application/rss+xml" />
    <item>
      <title>५८ अर्थानर्थानुबन्ध-संशय-विचार-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/6_vaishikam/6/58_arthAnarthAnubandha-saMshaya-vichAra-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/6_vaishikam/6/58_arthAnarthAnubandha-saMshaya-vichAra-prakaraNam/</guid>
      <description>&lt;p&gt;५८ अर्थानर्थानुबन्ध-संशय-विचार-प्रकरणम्&lt;/p&gt;&#xA;&lt;p&gt;अर्थान् आचर्यमाणान् अनर्था अप्यनूद्भवन्त्य् अनुबन्धाः संशयाश् च((१७६))।   ॥६।६।१॥&lt;br&gt;&#xA;ते बुद्धि-दौर्बल्याद् अति-रागाद् अत्य्-अभिमानाद् अति-दम्भाद् अत्य्-आर्जवाद् अति-विश्वासाद् अति-क्रोधात् प्रमादात् साहसाद् दैव-योगाच् च स्युः।   ॥६।६।२॥&lt;br&gt;&#xA;तेषां फलं कृतस्य व्ययस्य निष्-फलत्वम् अन्-आयतिर् आगमिष्यतो ऽर्थस्य निवर्तनम् आप्तस्य निष्क्रमणं पारुष्यस्य प्राप्तिर् गम्यता शरीरस्य प्रघातः केशानां छेदनं पातनम् अङ्ग-वैकल्यापत्तिः।   ॥६।६।३॥&lt;br&gt;&#xA;तस्मात् तान् आदित एव परिजिहीर्षेद् अर्थ-भूयिष्ठांश् चोपेक्षेत।   ॥६।६।४॥&lt;br&gt;&#xA;अर्थो धर्मः काम इत्य् अर्थ-त्रिवर्गः।   ॥६।६।५॥&lt;br&gt;&#xA;अनर्थो ऽ-धर्मो द्वेष इत्य् अनर्थ-त्रिवर्गः।   ॥६।६।६॥&lt;br&gt;&#xA;तेष्व् आचर्यमाणेष्व् अन्यस्यापि निष्पत्तिर् अनुबन्धः।   ॥६।६।७॥&lt;br&gt;&#xA;सन्दिग्धायां तु फल-प्राप्तौ स्याद् वा न वेति शुद्ध-संशयः।   ॥६।६।८॥&lt;br&gt;&#xA;इदं वा स्याद् इदं वेति सङ्कीर्णः।   ॥६।६।९॥&lt;br&gt;&#xA;एकस्मिन् क्रियमाणे कार्ये कार्य-द्वयस्योत्पत्तिर् उभयतो-योगः।   ॥६।६।१०॥&lt;br&gt;&#xA;समन्ताद् उत्पत्तिः समन्ततो-योग इति तान् उदाहरिष्यामः।   ॥६।६।११॥&lt;br&gt;&#xA;विचारित-रूपो ऽर्थ-त्रिवर्गः। तद्-विपरीत एवानर्थ-त्रिवर्गः।   ॥६।६।१२॥&lt;br&gt;&#xA;यस्योत्तमस्याभिगमने प्रत्य्-अक्षतो ऽर्थ-लाभो ग्रहणीयत्वम् आयतिर् आगमः प्रार्थनीयत्वं चान्येषां स्यात् सो ऽर्थो ऽर्थानुबन्धः।   ॥६।६।१३॥&lt;br&gt;&#xA;लाभ-मात्रे कस्य चिद् अन्यस्य गमनं सो ऽर्थो निर्-अनुबन्धः।   ॥६।६।१४॥&lt;br&gt;&#xA;अन्यार्थ-परिग्रहे सक्ताद् आयति-च्छेदनम् अर्थस्य निष्क्रमणं लोक-विद्विष्टस्य वा नीचस्य गमनम् आयति-घ्नम् अर्थो ऽनर्थानुबन्धः।   ॥६।६।१५॥&lt;br&gt;&#xA;स्वेन व्ययेन शूरस्य महामात्रस्य प्रभवतो वा लुब्धस्य गमनं निष्-फलम् अपि व्यसन-प्रतीकारार्थं महतश् चार्थ-घ्नस्य निमित्तस्य प्रशमनम् आयति-जननं सो ऽनर्थो ऽर्थानुबन्धः।   ॥६।६।१६॥&lt;br&gt;&#xA;कदर्यस्य सुभग-मानिनः कृत-घ्नस्य वाति-सन्धान-शीलस्य स्वैर् अपि व्ययैस् तथाराधनम् अन्ते निष्-फलं सो ऽनर्थो निर्-अनुबन्धः।   ॥६।६।१७॥&lt;br&gt;&#xA;तस्यैव राज-वल्लभस्य क्रौर्य-प्रभावाधिकस्य तथैवाराधनम् अन्ते निष्-फलं निष्कासनं च दोष-करं सो ऽनर्थो ऽनर्थानुबन्धः।   ॥६।६।१८॥&lt;br&gt;&#xA;एवं धर्म-कामयोर् अप्य् अनुबन्धान् योजयेत्।   ॥६।६।१९॥&lt;br&gt;&#xA;परस्परेण च युक्त्या सङ्किरेद्   ॥६।६।२०॥&lt;br&gt;&#xA;इत्य् अनुबन्धाः((१७७))।   ॥६।६।२०च्॥&lt;br&gt;&#xA;परितोषितो ऽपि दास्यति न वेत्य् अर्थ-संशयः।   ॥६।६।२१॥&lt;br&gt;&#xA;निष्पीडितार्थम् अ-फलम् उत्सृजन्त्या अर्थम् अ-लभमानाया धर्मः स्यान् न वेति धर्म-संशयः।   ॥६।६।२२॥&lt;br&gt;&#xA;अभिप्रेतम् उपलभ्य परिचारकम् अन्यं वा क्षुद्रं गत्वा काअः स्यान् न वेति काम-संशयः।   ॥६।६।२३॥&lt;br&gt;&#xA;प्रभाववान् क्षुद्रो ऽनभिगतो ऽनर्थं करिष्यति न वेत्य् अनर्थ-संशयः।   ॥६।६।२४॥&lt;br&gt;&#xA;अत्य्-अन्त-निष्-फलः सक्तः परित्यक्तः पितृ-लोकं यायात् तत्रा-धर्मः स्यान् न वेत्य् अ-धर्म-संशयः।   ॥६।६।२५॥&lt;br&gt;&#xA;रागस्यापि विवक्षायाम् अभिप्रेतमन्-उपलभ्य विरागः स्यान् न वेति द्वेष-संशयः।   ॥६।६।२६॥&lt;br&gt;&#xA;इति शुद्ध-संशयाः।   ॥६।६।२६च्॥&lt;br&gt;&#xA;अथ सङ्कीर्णाः((१७८))।   ॥६।६।२७॥&lt;br&gt;&#xA;आगन्तोर् अ-विदित-शीलस्य वल्लभ-संश्रयस्य प्रभविष्णोर् वा समुपस्थितस्याराधनम् अर्थो ऽनर्थ इति संशयः।   ॥६।६।२८॥&lt;br&gt;&#xA;श्रोत्रियस्य ब्रह्मचारिणो दीक्षितस्य व्रतिनो लिङ्गिनो वा मां दृष्ट्वा जात-रागस्य मुमूर्षोर् मित्र-वाक्याद् आनृशंस्याच् च गमनं धर्मो ऽ-धर्म इति संशयः॥६।६।३० लोकाद् एवा-कृत-प्रत्ययाद् अ-गुणो गुणवान् वेत्य् अनवेक्ष्य गमनं कामो द्वेष इति संशयः।   ॥६।६।२९॥&lt;br&gt;&#xA;सङ्किरेच् च परस्परेण।   ॥६।६।३१॥&lt;br&gt;&#xA;इति सङ्कीर्ण-संशयाः।   ॥६।६।३१च्॥&lt;br&gt;&#xA;यत्र परस्याभिगमने ऽर्थः सक्ताच् च सङ्घर्षतः स उभयतो ऽर्थः।   ॥६।६।३२॥&lt;br&gt;&#xA;यत्र स्वेन व्ययेन निष्-फलम् अभिगमनं सक्ताच् चा-मर्षिताद् वित्त-प्रत्यादानं स उभयतो ऽनर्थः।   ॥६।६।३३॥&lt;br&gt;&#xA;यत्राभिगमने ऽर्थो भविष्यति न वेत्य् आशङ्का सक्तो ऽपि सङ्घर्षाद् दास्यति न वेति स उभयतो ऽर्थ-संशयः।   ॥६।६।३४॥&lt;br&gt;&#xA;यत्राभिगमने व्ययवति पूर्वो विरुद्धः क्रोधाद् अपकारं करिष्यति न वेति सक्तो वामर्षितो दत्तं प्रत्य्-आदास्यति न वेति स उभयतो ऽनर्थ-संशयः।   ॥६।६।३५॥&lt;br&gt;&#xA;इत्य् औद्दालकेर् उभयतो-योगाः।   ॥६।६।३५च्॥&lt;br&gt;&#xA;बाभ्रवीयास् तु((१७९))।   ॥६।६।३६॥&lt;br&gt;&#xA;यत्राभिगमने ऽर्थो ऽनभिगमने च सक्ताद् अर्थः स उभयतो-ऽर्थः।   ॥६।६।३७॥&lt;br&gt;&#xA;यत्राभिगमने निष्-फलो व्ययो ऽनभिगमने च निष्-प्रतीकारो ऽनर्थः स उभयतो-ऽनर्थः   ॥६।६।३८॥&lt;br&gt;&#xA;यत्राभिगमने निर्-व्ययो दास्यति न वेति संशयो ऽनभिगमने सक्तो दास्यति न वेति स उभयतो-ऽर्थ-संशयः।   ॥६।६।३९॥&lt;br&gt;&#xA;यत्राभिगमने व्ययवति पूर्वो विरुद्धः प्रभाववान् प्राप्स्यते न वेति संशयो ऽनभिगमने च क्रोधाद् अनर्थं करिष्यति न वेति स उभयतो-ऽनर्थ-संशयः।   ॥६।६।४०॥&lt;br&gt;&#xA;एतेषाम् एव व्यतिकरे ऽन्यतो ऽर्थो ऽन्यतो ऽनर्थः अन्यतो ऽर्थो ऽन्यतो ऽर्थ-संशयः अन्यतो ऽर्थो ऽन्यतो ऽनर्थ-संशयः।   ॥६।६।४१॥&lt;br&gt;&#xA;इति षट्-सङ्कीर्ण-योगाः।   ॥६।६।४१च्॥&lt;br&gt;&#xA;तेषु सहायैः सह विमृश्य यतो ऽर्थ-भूयिष्ठो ऽर्थ-संशयो गुरुर् अनर्थ-प्रशमो वा ततः प्रवर्तेत।   ॥६।६।४२॥&lt;br&gt;&#xA;एवं धर्म-कामाव् अप्य् अनयैव युक्त्योदाहरेत्((१८०))। सङ्किरेच् च परस्परेण व्यतिषञ्जयेच् च   ॥६।६।४३॥&lt;br&gt;&#xA;इत्य् उभयतो-योगाः।   ॥६।६।४३च्॥&lt;br&gt;&#xA;सम्भूय च विटाः परिगृह्णान्त्य् एकाम् असौ गोष्ठी-परिग्रहः।   ॥६।६।४४॥&lt;br&gt;&#xA;सा तेषाम् इतस् ततः संसृज्यमाना प्रत्य्-एकं सङ्घर्षाद् अर्थं निर्वर्तयेत्।   ॥६।६।४५॥&lt;br&gt;&#xA;सु-वसन्तकादिषु च योगे यो मे इमम् अमुं च सम्पादयिष्यति तस्याद्य गमिष्यति मे दुहितेति मात्रा वाचयेत्।   ॥६।६।४६॥&lt;br&gt;&#xA;तेषां च सङ्घर्षजे ऽभिगमने कार्याणि लक्षयेत्।   ॥६।६।४७॥&lt;br&gt;&#xA;एकतो ऽर्थः सर्वतो ऽर्थः एकतो ऽनर्थः सर्वतो ऽनर्थः। अर्धतो ऽर्थः सर्वतो ऽर्थः अर्धतो ऽनर्थः सर्वतो ऽनर्थः।   ॥६।६।४८॥&lt;br&gt;&#xA;इति समन्ततो योगाः।   ॥६।६।४८च्॥&lt;br&gt;&#xA;अर्थ-संशयम् अनर्थ-संशयं च पूर्ववद् योजयेत्। सङ्किरेच् च तथा धर्म-कामाव् अपि।   ॥६।६।४९॥&lt;br&gt;&#xA;इत्य् अर्थानर्थानुबन्ध-संशय-विचाराः((१८१))।   ॥६।६।४९च्॥&lt;br&gt;&#xA;कुम्भदासी परिचारिका कुलटा स्वैरिणी नटी शिल्पकारिका प्रकाशविनष्टा रूपाजीवा गणिका चेति वेष्या-विशेषाः।   ॥६।६।५०॥&lt;br&gt;&#xA;सर्वासां चानुरूपेण गम्याः सहायास् तस्-उपरञ्जनम् अर्थागमोपाया निष्कासनं पुनः सन्धानं लाभ-विशेषानुबन्धा अर्थानर्थानुबन्ध-संशय-विचाराश् च ॥६।६।५१॥&lt;/p&gt;</description>
    </item>
  </channel>
</rss>

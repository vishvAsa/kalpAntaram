<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;५ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/5/</link>
    <description>Recent content in &#43;५ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/5/index.xml" rel="self" type="application/rss+xml" />
    <item>
      <title>३१ विवाह-योग-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/5/31_vivAha-yoga-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/5/31_vivAha-yoga-prakaraNam/</guid>
      <description>&lt;p&gt;३१ विवाह-योग-प्रकरणम्&lt;/p&gt;&#xA;&lt;p&gt;प्राचुर्येण((९५)) कन्याया विविक्त-दर्शनस्यालाभे धात्रेयिकां प्रिय-हिताभ्याम् उपगृह्योपसर्पेत्।   ॥३।५।१॥&lt;br&gt;&#xA;सा चैनाम् अ-विदिता नाम नायकस्य भूत्वा तद्-गुणैर् अनुरञ्जयेत्। तस्याश् च रुच्यान् नायक-गुणान् भूयिष्ठम् उपवर्णयेत्।   ॥३।५।२॥&lt;br&gt;&#xA;अन्येषां वरयितॄणां दोषान् अभिप्राय-विरुद्धान् प्रतिपादयेत्॥३।५।४ मातापित्रोश् च गुणानभिज्ञतां लुब्धतां च चपलतां च बान्धवानाम्।   ॥३।५।३॥&lt;br&gt;&#xA;याश् चान्या अपि समान-जातीयाः कन्याः शकुन्तलाद्याः स्व-बुद्ध्या भर्तारं प्राप्य सम्प्रयुक्ता मोदन्ते स्म((९६)) ताश् चास्या निदर्शयेत्।   ॥३।५।५॥&lt;br&gt;&#xA;महा-कुलेषु सापत्नकैर् बाध्यमाना विद्विष्टाः दुःखिताः परित्यक्ताश् च दृश्यन्ते।   ॥३।५।६॥&lt;br&gt;&#xA;आयतिं चास्य वर्णयेत्।   ॥३।५।७॥&lt;br&gt;&#xA;सुखम् अन्-उपहतम् एक-चारितायां नायकानुरागं च वर्णयेत्।   ॥३।५।८॥&lt;br&gt;&#xA;स-मनोरथायाश् चास्या अपायं साध्वसं व्रीडां च हेतुभिर् अवच्छिन्द्यात्।   ॥३।५।९॥&lt;br&gt;&#xA;दूती-कल्पं च सकलम् आचरेत्((९७))।   ॥३।५।१०॥&lt;br&gt;&#xA;त्वाम् अ-जानतीम् इव नायको बलाद् ग्रहीष्यतीति तथा सु-परिगृहीतं स्याद् इति योजयेत्।   ॥३।५।११॥&lt;br&gt;&#xA;प्रतिपन्नाम् अभिप्रेतावकाश-वर्तिनीं नायकः श्रोत्रियागाराद् अग्निम् आनय्य कुशान् आस्तीर्य यथा-स्मृति हुत्वा च त्रिः परिक्रमेत्।   ॥३।५।१२॥&lt;br&gt;&#xA;ततो मातरि पितरि च प्रकाशयेत्।   ॥३।५।१३॥&lt;br&gt;&#xA;अग्नि-साक्षिका हि विवाहा न निवर्तन्त इत्य् आचार्य-समयः।   ॥३।५।१४॥&lt;br&gt;&#xA;दूषयित्वा चैनां शनैः स्व-जने प्रकाशयेत्।   ॥३।५।१५॥&lt;br&gt;&#xA;तद्-बान्धवाश् च यथा कुलस्याघं परिहरन्तो दण्ड-भयाच्((९८)) च तस्मा एवैनां दद्युस् तथा योजयेत्।   ॥३।५।१६॥&lt;br&gt;&#xA;अनन्तरं च प्रीत्य्-उपग्रहेण रागेण तद्-बान्धवान् प्रीणयेद्((९९)) इति।   ॥३।५।१७॥&lt;br&gt;&#xA;गान्धर्वेण विवाहेन वा चेष्टेत।   ॥३।५।१८॥&lt;br&gt;&#xA;अ-प्रतिपद्यमानायाम् अन्तश्-चारिणीम् अन्यां कुल-प्रमदां पूर्व संसृष्टां प्रीयमाणां चोपगृह्य तया सह विषह्यम् अवकाशम् एनाम् अन्य-कार्यापदेशेनानाययेत्।   ॥३।५।१९॥&lt;br&gt;&#xA;ततः श्रोत्रियागाराद् अग्निम् इति समानं पूर्वेण((१००))।   ॥३।५।२०॥&lt;br&gt;&#xA;आसन्ने च विवाहे मातरम् अस्यास् तद्-अभिमत-दोषैर् अनुशयं((१०१)) ग्राहयेत्।   ॥३।५।२१॥&lt;br&gt;&#xA;ततस् तद्-अनुमतेन प्रातिवेश्या-भावने((१०२)) निशि नायकम् आनाय्य श्रोत्रियागाराद् अग्निम् इति सम्~आनं पूर्वेण।   ॥३।५।२२॥&lt;br&gt;&#xA;भ्रातरम् अस्या वा समान-वयसं वेश्यासु पर-स्त्रीषु वा प्रसक्तम् अ-सुकरेण साहाय्य-दानेन प्रियोपग्रहश् च सु-दीर्घ-कालम् अनुरञ्जयेत्। अन्ते च स्वाभिप्रायं ग्राहयेत्।   ॥३।५।२३॥&lt;br&gt;&#xA;प्रायेण हि युवानः समान-शील-व्यसन-वयसां वयस्यानाम् अर्थे जीवितम् अपि त्यजन्ति। ततस् तेनैवान्य-कार्यात् ताम् आनाययेत्। विषह्यं सावकाशम्((१०३)) इति समानं पूर्वेण।   ॥३।५।२४॥&lt;br&gt;&#xA;अष्टमी-चन्द्रिकादिषु च धात्रेयिका मदनीयम् एनां पाययित्वा किं चिद् आत्मनः कार्यम् उद्दिश्य नायकस्य विषह्यं देशम् आनयेत्। तत्रैनां मदात् सञ्ज्ञाम् अ-प्रतिपद्यमानां दूषयित्वेति समानं पूर्वेण।   ॥३।५।२५॥&lt;br&gt;&#xA;सुप्तां चैकचारिणीं धात्रेयिकां वारयित्वा सञ्ज्ञाम् अ-प्रतिपद्यमानां दूषयित्वेति समानं पूर्वेण((१०४))।   ॥३।५।२६॥&lt;br&gt;&#xA;ग्रामान्तरम् उद्यानं वा गच्छन्तीं विदित्वा सु-सम्भृत-सहायो नायकस् तदा रक्षिणो वित्रास्य हत्वा वा कन्याम् अपहरेत्((१०५))।   ॥३।५।२७॥&lt;br&gt;&#xA;इति विवाह-योगाः।   ॥३।५।२७च्॥&lt;br&gt;&#xA;पूर्वः पूर्वः प्रधानं स्याद् विवाहो धर्मतः स्थितेः। पूर्वाभावे ततः कार्यो यो य उत्तर उत्तरः॥   ॥३।५।२८व्॥&lt;br&gt;&#xA;व्यूढानां हि विवाहानाम् अनुरागः फलं यतः। मध्यमो ऽपि हि सद्-योगो गान्धर्वस् तेन पूजितः॥   ॥३।५।२९व्॥&lt;br&gt;&#xA;सुखत्वाद् अ-बहु-क्लेशाद् अपि चावरणाद् इह। अनुरागात्मकत्वाच् च गान्धर्वः प्रवरो मतः((१०६))॥ ॥३।५।३०व्॥&lt;/p&gt;</description>
    </item>
  </channel>
</rss>

<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/2/</link>
    <description>Recent content in &#43;२ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/2/index.xml" rel="self" type="application/rss+xml" />
    <item>
      <title>२५ कन्या-विस्रम्भण-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/2/25_kanyA-visrambhaNa-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/2/25_kanyA-visrambhaNa-prakaraNam/</guid>
      <description>&lt;p&gt;२५ कन्या-विस्रम्भण-प्रकरणम्&lt;/p&gt;&#xA;&lt;p&gt;सङ्गतयोस् त्रि-रात्रम् अधः शय्या ब्रह्मचर्यं क्षार-लवण-वर्जम् आहारस् तथा सप्ताहं सतूर्य-मङ्गल-स्नानं प्रसाधनं सह-भोजनं च प्रेक्षा सम्बन्धिनां च पूजनम्। इति सार्ववर्णिकम्। ॥३।२।१॥&lt;/p&gt;&#xA;&lt;p&gt;तस्मिन्न् एतां निशि वि-जने मृदुभिर् उपचारैर् उपक्रमेत।   ॥३।२।२॥&lt;br&gt;&#xA;त्रि-रात्रम् अ-वचनं हि स्तम्भम् इव नायकं पश्यन्ती कन्या निर्विद्येत परिभवेच् च तृतीयाम् इव प्रकृतिम्। इति बाभ्रवीयाः।   ॥३।२।३॥&lt;br&gt;&#xA;उपक्रमेत विस्रम्भयेच् च न तु ब्रह्मचर्यम् अतिवर्तेत। इति वात्स्यायानः।   ॥३।२।४॥&lt;br&gt;&#xA;उपक्रममाणश् च न प्रसह्य किं चिद् आचरेत्।   ॥३।२।५॥&lt;br&gt;&#xA;कुसुम-स-धर्माणो हि योषितः सु-कुमारोपक्रमाः। तास् त्व् अनधिगत-विश्वासैः प्रसभम् उपक्रम्यमाणः सम्प्रयोग-द्वेषिण्यो भवन्ति। तस्मात् साम्नैवोपचरेत्।   ॥३।२।६॥&lt;br&gt;&#xA;युक्त्यापि तु यतः प्रसरम् उपलभेत् तेनैवानु प्रविशेत्।   ॥३।२।७॥&lt;br&gt;&#xA;तत्-प्रियेणालिङ्गेनाचरितेन नाति-कालत्वात्।   ॥३।२।८॥&lt;br&gt;&#xA;पूर्व-कायेण चोपक्रमेत्। विषह्यत्वात्।   ॥३।२।९॥&lt;br&gt;&#xA;दीपालोके विगाढ-यौवनायाः पूर्व-संस्तुतायाः। बालाया अ-पूर्वायाश् चान्धकारे।   ॥३।२।१०॥&lt;br&gt;&#xA;अङ्गी-कृत-परिष्वङ्गायाश् च वदनेन ताम्बूल-दानम्। तद्-अ-प्रतिपद्यमानां च सान्त्वनैर् वाक्यैः शपथैः प्रतियाचितैः पाद-पतनैश् च ग्राहयेत्। व्रीडा-युक्तापि योषिद् अत्य्-अन्त-क्रुद्धापि न पाद-पतनम् अतिवर्तते इति सार्वत्रिकम्।   ॥३।२।११॥&lt;br&gt;&#xA;तद्-दान-प्रसङ्गेण मृदु विशदम् अ-काहलम् अस्याश् चुम्बनम्।   ॥३।२।१२॥&lt;br&gt;&#xA;तत्र सिद्धाम् आलापयेत्।   ॥३।२।१३॥&lt;br&gt;&#xA;तच्-छ्रवणार्थं यत् किं चिद् अल्पाक्षरम् अभिधेयम् अ-जानन्न् इव पृच्छेत्।   ॥३।२।१४॥&lt;br&gt;&#xA;तत्र निष्-प्रतिपत्तिम् अन्-उद्वेजयन् सान्त्वना-युक्तं बहुश एव पृच्छेत्।   ॥३।२।१५॥&lt;br&gt;&#xA;यत्रापि अ-वदन्तीं निर्बध्नीयात्।   ॥३।२।१६॥&lt;br&gt;&#xA;सर्वा एव हि कन्याः पुरुषेण प्रयुज्यमानं वचनं विषहन्ते। न तु लघु-मिश्राम् अपि वाचं वदन्ति। इति घोटकमुखः।   ॥३।२।१७॥&lt;br&gt;&#xA;निर्बध्यमाना तु शिरः-कम्पेन प्रतिवचनानि योजयेत्। कलहे तु न शिरः कम्पयेत्।   ॥३।२।१८॥&lt;br&gt;&#xA;इच्छसि मां नेच्छसि वा किं ते ऽहम् रुचितो न रुचितो वेति पृष्टा चिरं स्थित्वा निर्बध्यमाना तद्-आनुकुल्येन शिरः कम्पयेत्। प्रपञ्च्यमाना तु विवदेत्।   ॥३।२।१९॥&lt;br&gt;&#xA;संस्तुता चेत् सखीम् अनुकूलाम् उभयतो ऽपि विस्रब्धां ताम् अन्तरा कृत्वा कथां योजयेत्। तस्मिन्न् अधो-मुखी विहसेत्। तां चाति-वादिनीम् अधिक्षिपेद् विवदेच् च। सा तु परिहासार्थम् इदम् अनयोक्तम् इति चानुक्तम् अपि ब्रूयात्। तत्र ताम् अपनुद्य प्रतिवचनार्थम् अभ्यर्थ्यमाना तूष्णीम् आसीत। निर्बध्यमाना तु नाहम् एवं ब्रवीमीत्य् अ-व्यक्ताक्षरम् अनवसितार्थं वचनं ब्रूयात्। नायकं तु विहसन्ती कदा चित् कटाक्षैः प्रेक्षेत। इत्य् आलाप-योजनम्।   ॥३।२।२०॥&lt;br&gt;&#xA;एवं जात-परिचया चा-निर्वदन्ती तत्-समीपे याचितं ताम्बूलं विलेपनं स्रजं निदध्यात्। उत्तरीये वास्य निबध्नीयात्।   ॥३।२।२१॥&lt;br&gt;&#xA;यथा-युक्ताम् आच्छुरितकेन((७३)) स्तन-मुकुलयोर्((७४)) उपरि स्पृशेत्।   ॥३।२।२२॥&lt;br&gt;&#xA;वार्यमाणश् च त्वम् अपि मां परिष्वजस्व ततो नैवम् आचरिष्यामीति स्थित्या परिष्वञ्जयेत्। स्वं च हस्तम् आ नाभिदेशात् प्रसार्य निर्वर्तयेत्। क्रमेण चैनाम् उत्सङ्गम् आरोप्याधिकम् अधिकम् उपक्रमेत्। अ-प्रतिपद्यमानां च भीषयेत्।   ॥३।२।२३॥&lt;br&gt;&#xA;अहं खलु तव दन्तपदान्य् अधरे करिष्यामि स्तन-पृष्ठे च नख-पदम्। आत्मनश् च स्वयं कृत्वा त्वया कृतम् इति ते सखी-जनस्य पुरतः कथयिष्यामि। सा त्वं किम् अत्र वक्ष्यसीति बाल-विभीषिकैर् बाल-प्रत्यायनैश् च शनैर् एनां प्रतारयेत्।   ॥३।२।२४॥&lt;br&gt;&#xA;द्वितीयस्यां तृतीयस्यां च रात्रौ किं चिद् अधिकं विस्रम्भितां हस्तेन योजयेत्।   ॥३।२।२५॥&lt;br&gt;&#xA;सर्वाङ्गिकं चुम्बनम् उपक्रमेत।   ॥३।२।२६॥&lt;br&gt;&#xA;ऊर्वोश् चोपरि विन्यस्त-हस्तः संवाहन-क्रियायां सिद्धायां क्रमेणोरु-मूलम् अपि संवाहयेत्। निवारिते संवाहने को दोष इत्य् आकुलयेद् एनाम्। तच् च स्थिरी-कुर्यात्। तत्र सिद्धाया गुह्य-देशाभिमर्शनम्।   ॥३।२।२७॥&lt;br&gt;&#xA;रशन-वियोजनं नीवी-विस्रंसनं वसन-परिवर्तनम् ऊरु-मूल-संवाहनं च। एते चास्यान्यापदेशाः। युक्त-यन्त्रां रञ्जयेत्। न त्व् अ-काले व्रत-खण्डनम्।   ॥३।२।२८॥&lt;br&gt;&#xA;अनुशिष्याच् च। आत्मानुरागं दर्शयेत्। मनोरथांश् च पूर्व-कालिकान् अनुवर्णयेत्। आयत्यां च तद्-आनुकूल्येन प्रवृत्तिं प्रतिजानीयात्। स-पत्नीभ्यश् च साध्वसम् अवच्छिन्द्यात्। कालेन च क्रमेण विमुक्त-कन्या-भावाम् अन्-उद्वेजयन्न् उपक्रमेत। इति कन्या-विस्रम्भनम्।   ॥३।२।२९॥&lt;br&gt;&#xA;भवन्ति चात्र श्लोकाः।   ॥३।२।३०॥&lt;br&gt;&#xA;एवं चित्तानुरागो बालाम् उपायेन प्रसाधयेत्। तथास्य सानुरक्ता च सु-विस्रब्धा प्रजायते॥   ॥३।२।३०व्॥&lt;br&gt;&#xA;नत्य्-अन्तम् आनुलोम्येन न चाति-प्रातिलोम्यतः। सिद्धिं गच्छति कन्यासु तस्मान् मध्येन साधयेत्॥   ॥३।२।३१व्॥&lt;br&gt;&#xA;आत्मनः प्रीति-जननं योषितां मान-वर्धनम्। कन्या-विस्रम्भणं वेत्ति यः स तासां प्रियो भवेत्॥   ॥३।२।३२व्॥&lt;br&gt;&#xA;अति-लज्जान्वीतेत्य् एवं यस् तु कन्याम् उपेक्षते। सो ऽनभिप्राय-वेदीति पशुवत् परिभूयते॥।३।२।३४व् सहसा वाप्य् उपक्रान्ता कन्या-चित्तम् अ-विन्दता। भयं वित्रासम् उद्वेगं सद्यो द्वेषं च गच्छति॥   ॥३।२।३३व्॥&lt;br&gt;&#xA;सा प्रीति-योगम् अ-प्राप्ता तेनोद्वेगेन दूषिता। पुरुष-द्वेषिणी वा स्याद् विद्विष्टा वा ततो ऽन्य-गा((७५))॥ ॥३।२।३५व्॥&lt;/p&gt;</description>
    </item>
  </channel>
</rss>

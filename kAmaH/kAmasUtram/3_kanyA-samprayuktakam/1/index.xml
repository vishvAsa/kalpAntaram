<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/1/</link>
    <description>Recent content in &#43;१ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/1/index.xml" rel="self" type="application/rss+xml" />
    <item>
      <title>२३ वरण-संविधान-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/1/23_varaNa-saMvidhAna-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/1/23_varaNa-saMvidhAna-prakaraNam/</guid>
      <description>&lt;p&gt;२३ वरण-संविधान-प्रकरणम्&lt;/p&gt;&#xA;&lt;p&gt;स-वर्नायाम् अनन्यपूर्वायां शास्त्रतो ऽधिगतायां धर्मो ऽर्थः पुत्राः सम्बन्धः पक्ष-वृद्धिर् अन्-उपस्कृता((६०)) रतिश् च((६१))।   ॥३।१।१॥&lt;br&gt;&#xA;तस्मात् कन्याम् अभिजनोपेतां माता-पितृमतीं त्रि-वर्षात् प्रभृति न्यून-वयसं श्लाघ्याचारे धनवति पक्षवति कुले सम्बन्धि-प्रिये सम्बन्धिभिर् आकुले प्रसूतां प्रभूत-मातृ-पितृ-पक्षां रूप-शील-लक्षण-सम्पन्नाम् अ-न्यूनाधिका-विनष्ट-दन्त-नख- कर्ण-केषाक्षि-स्तनीम् अ-रोगि-प्रकृति-शरीरां तथा-विध एव श्रुतवाञ् शीलयेत्((६२))।   ॥३।१।२॥&lt;br&gt;&#xA;या गृहीत्वा कृतिनम् आत्मानं मन्येत न च समानैर् निन्द्येत तस्यां प्रवृत्तिर् इति घोटकमुखः।   ॥३।१।३॥&lt;br&gt;&#xA;तस्या वरणे माता-पितरौ सम्बन्धिनश् च प्रयतेरन्। मित्राणि च गृहीत-वाक्यान्य् उभय-सम्बद्धानि।   ॥३।१।४॥&lt;br&gt;&#xA;तान्य् अन्येषां वरयितॄणां दोषान् प्रत्यक्षान् आगमिकांश् च श्रावयेयुः। कौलान् पौरुषेयान् अभिप्राय-संवर्धकांश् च नायक-गुणान्। विशेषतश् च कन्या-मातुर् अनुकूलांस् तदात्वायति-युक्तान् दर्शयेयुः।   ॥३।१।५॥&lt;br&gt;&#xA;दैव-चिन्तक-रूपश् च शकुन-निमित्त-ग्रह-लग्न-बल-लक्षण-दर्शनेन नायकस्य भविष्यन्तम् अर्थ-संयोगं कल्याणम् अनुवर्णयेत्।   ॥३।१।६॥&lt;br&gt;&#xA;अपरे पुनर् अस्यान्यतो विशिष्टेन कन्या-लाभेन कन्या-मातरम् उन्मादयेयुः।   ॥३।१।७॥&lt;br&gt;&#xA;दैव-निमित्त-शकुनोपश्रुतीनाम् आनुलोम्येन कन्यां वरयेद् दद्याच् च।   ॥३।१।८॥&lt;br&gt;&#xA;न यदृच्छया केवल-मानुषायेति घोटकमुखः।   ॥३।१।९॥&lt;br&gt;&#xA;सुप्तां रुदतीं निष्क्रान्तां वरणे परिवर्जयेत्।   ॥३।१।१०॥&lt;br&gt;&#xA;अ-प्रशस्त-नामधेयां च गुप्तां दत्तां घोनां((६३)) पृषताम्((६४)) ऋषभां((६५)) विनतां विकटां((६६)) विमुण्डां((६७)) शुचि-दूषितां((६८)) साङ्करिकीं((६९)) राकां((७०)) फलिनीं मित्रां स्वनुजां वर्षकरीं च वर्जयेत्।   ॥३।१।११॥&lt;br&gt;&#xA;नक्षत्राख्यां नदी-नाम्नीं वृक्ष-नाम्नीं च गर्हिताम्। ल-कार-रेफोपान्तां च वरणे परिवर्जयेत्॥   ॥३।१।१२व्॥&lt;br&gt;&#xA;यस्यां मनश्-चक्षोर् निबन्धस् तस्याम् ऋद्धिः। नेतराम् आद्रियेत। इत्य् एके।   ॥३।१।१३॥&lt;br&gt;&#xA;तस्मात् प्रदान-समये कन्याम् उदार-वेषां स्थापयेयुः। अपराह्णिकं च। नित्यं प्रासाधितायाः सखीभिः सह क्रीडा। यज्ञ-विवाहादिषु जन-सन्द्रावेषु प्रायत्निकं दर्शनम्। तथोत्सवेषु च। पण्य-स-धर्मत्वात्।   ॥३।१।१४॥&lt;br&gt;&#xA;वरणार्थम् उपगतांश् च भद्र-दर्शनान् प्रदक्षिण-वाचश् च तत्-सम्बन्धि-सङ्गतान् पुरुषान् मङ्गलैः प्रतिगृह्णीयुः।   ॥३।१।१५॥&lt;br&gt;&#xA;कन्यां चैषाम् अलङ्कृताम् अन्यापदेशेन दर्शयेयुः।   ॥३।१।१६॥&lt;br&gt;&#xA;दैवं परीक्षणं चावधिं स्थापयेयुः। आ प्रदान-निश्चयात्।   ॥३।१।१७॥&lt;br&gt;&#xA;स्नानादिषु नियुज्यमाना वरयितारः सर्वं भविष्यतीत्य् उक्त्वा न तद्-अहर् एवाभ्युपगच्छेयुः।   ॥३।१।१८॥&lt;br&gt;&#xA;देश-प्रवृत्ति-सात्म्याद् वा ब्राह्म-प्राजापत्यार्ष-दैवानाम् अन्यतमेन विवाहेन शास्त्रतः परिणयेत्। ॥३।१।१९॥&lt;/p&gt;</description>
    </item>
    <item>
      <title>२४</title>
      <link>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/1/24/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/1/24/</guid>
      <description>&lt;p&gt;भवन्ति चात्र श्लोकाः।   ॥३।१।२०॥&lt;br&gt;&#xA;समस्याद्याः सह-क्रीडा विवाहाः सङ्गतानि च। समानैर् एव कर्याणि नोत्तमैर् नापि वाधमैर्॥   ॥३।१।२०व्॥&lt;br&gt;&#xA;कन्यां गृहीत्वा वर्तेत प्रेष्यवद् यत्र नायकः। तं विद्याद् उच्च-सम्बन्धं परित्यक्तं मनस्विभिः॥   ॥३।१।२१व्॥&lt;br&gt;&#xA;स्वामिवद् विचरेद् यत्र बान्धवैः स्वैः पुरस्-कृतः। अ-श्लाघ्यो हीन-सम्बन्धः सो ऽपि सद्भिर् विनिन्द्यते॥   ॥३।१।२२व्॥&lt;br&gt;&#xA;परस्पर-सुखास्वादा क्रीडा यत्र प्रयुज्यते। विशेषयन्ती चान्योन्यं सम्बन्धः स विधीयते॥   ॥३।१।२३व्॥&lt;br&gt;&#xA;कृत्वापि चोच्च-सम्बन्धं पश्चाज् ज्ञातिषु सन्नमेत्। न त्व् एव हीन-सम्बन्धं कुर्यात् सद्भिर् विनिन्दितम्((७२))॥ ॥३।१।२४व्॥&lt;/p&gt;&#xA;&lt;p&gt;इति श्रीवात्स्यायनीये काम-सूत्रे साम्प्रयोगिके तृतीये ऽधिकरणे वरण-विधानं सम्बन्ध-निश्चयश् च प्रथमो ऽध्यायः। ॥३।१॥&lt;/p&gt;</description>
    </item>
  </channel>
</rss>

<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/4/</link>
    <description>Recent content in &#43;४ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/4/index.xml" rel="self" type="application/rss+xml" />
    <item>
      <title>२८ एक-पुरुषाभियोग-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/4/28_eka-puruShAbhiyoga-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/4/28_eka-puruShAbhiyoga-prakaraNam/</guid>
      <description>&lt;p&gt;२८ एक-पुरुषाभियोग-प्रकरणम्&lt;/p&gt;&#xA;&lt;p&gt;दर्शितेङ्गिताकारां कन्याम् उपायतो ऽभियुञ्जीत।   ॥३।४।१॥&lt;br&gt;&#xA;द्यूते क्रीडनकेषु च विवदमानः साकारम् अस्याः पाणिम् अवलम्बेत।   ॥३।४।२॥&lt;br&gt;&#xA;यथोक्तं च स्पृष्टकादिकम्((८१)) आलिङ्गन-विधिं विदध्यात्।   ॥३।४।३॥&lt;br&gt;&#xA;पत्त्र-च्छेद्य-क्रियायां च स्वाभिप्राय-सूचकं मिथुनम् अस्या दर्शयेत्।   ॥३।४।४॥&lt;br&gt;&#xA;एवम् अन्यद् विरलशो((८२)) दर्शयेत्।   ॥३।४।५॥&lt;br&gt;&#xA;जल-क्रीडायां तद्-दूरतो ऽप्सु निमग्नः समीपम् अस्या गत्वा स्पृष्ट्वा चैनां तत्रैवोन्मज्जयेत्।   ॥३।४।६॥&lt;br&gt;&#xA;नवपत्त्रिकादिषु च स-विशेष-भाव-निवेदनम्।   ॥३।४।७॥&lt;br&gt;&#xA;आत्म-दुःखस्यानिर्वेदेन कथनम्।   ॥३।४।८॥&lt;br&gt;&#xA;स्वप्नस्य च भाव-युक्तस्यान्यापदेशेन।   ॥३।४।९॥&lt;br&gt;&#xA;प्रेक्षणके स्व-जन-समाजे वा समीपोपवेशनम्। तत्रान्यापदिष्टं स्पर्शनम्।   ॥३।४।१०॥&lt;br&gt;&#xA;अपाश्रयार्थं च चरणेन चरणस्य पीडनम्।   ॥३।४।११॥&lt;br&gt;&#xA;ततः शनकैर् एकैकाम् अङ्गुलिम् अभिस्पृशेत्।   ॥३।४।१२॥&lt;br&gt;&#xA;पादाङुष्ठेन च नखाग्राणि घट्टयेत्।   ॥३।४।१३॥&lt;br&gt;&#xA;तत्र सिद्धः पदात् पदम् अधिकम् आकाङ्क्षेत्।   ॥३।४।१४॥&lt;br&gt;&#xA;क्षान्त्य्-अर्थं च तद् एवाभ्यसेत्।   ॥३।४।१५॥&lt;br&gt;&#xA;पाद-शौचे पादाङ्गुलि-सन्दंशेन तद्-अङ्गुलि-पीडनम्।   ॥३।४।१६॥&lt;br&gt;&#xA;द्रव्यस्य समर्पणे प्रतिग्रहे वा तद्-गतो विकारः।   ॥३।४।१७॥&lt;br&gt;&#xA;आचमनान्ते चोदकेनासेकः।   ॥३।४।१८॥&lt;br&gt;&#xA;विजने तमसि च द्वन्द्वम् आसीनः क्षान्तिं कुर्वीत। समान-देश-शय्यायां च।   ॥३।४।१९॥&lt;br&gt;&#xA;तत्र यथार्थम् अन्-उद्वेजयतो भाव-निवेदनम्।   ॥३।४।२०॥&lt;br&gt;&#xA;विविक्ते च किं चिद् अस्ति कथयितव्यम् इत्य् उक्त्वा निर्वचनं भावं च तत्रोपलक्षयेत्। यथा पारदारिके वक्ष्यामः।   ॥३।४।२१॥&lt;br&gt;&#xA;विदित-भावस् तु व्याधिम् अपदिश्यैनां वार्ता-ग्रहणार्थं स्वम् उदवसितम् आनयेत्।   ॥३।४।२२॥&lt;br&gt;&#xA;आगतायाश् च शिरः-पीडने नियोगः। पाणिम् अवलम्ब्य चाश्याः साकारं नयनयोर् ललाटे च निदध्यात्।   ॥३।४।२३॥&lt;br&gt;&#xA;औशाधापदेशार्थं चास्याः कर्म विनिर्दिशेत्।   ॥३।४।२४॥&lt;br&gt;&#xA;इदं त्वया कर्तव्यम्। न ह्य् एतद्-ऋते कन्याया अन्येन कार्यम् इति गच्छन्तीं पुनर् आगमनानुबन्धम् एनां विसृजेत्।   ॥३।४।२५॥&lt;br&gt;&#xA;अस्य च योगस्य त्रिरात्रं त्रिसन्ध्यं च प्रयुक्तिः।   ॥३।४।२६॥&lt;br&gt;&#xA;अभीक्ष्ण-दर्शनार्थम् आगतायाश् च गोष्ठीं वर्धयेत्।   ॥३।४।२७॥&lt;br&gt;&#xA;अन्याभिर् अपि सह विश्वासनार्थम् अधिकम् अधिकं चाभियुञ्जीत। न तु वचा निर्वदेत्।   ॥३।४।२८॥&lt;br&gt;&#xA;दूर-गत-भावो ऽपि हि कन्यासु न निर्वेदेन सिध्यातीति घोटकमुखः।   ॥३।४।२९॥&lt;br&gt;&#xA;यदा तु बहु-सिद्धां मन्येत तदैवोपक्रमेत्॥३।४।३१ प्रदोषे निशि तमसि च योषितो मन्द-साध्वसाः((८३)) सु-रत-व्यवसायिन्यो रागवत्यश् च भवन्ति। न तु पुरुषं प्रत्याचक्षते। तस्मात् तत्-कालं प्रयोजयितव्या इति प्रायोवादः।   ॥३।४।३०॥&lt;br&gt;&#xA;एक-पुरुषाभियोगानां त्व् अ-सम्भवे गृहीतार्थया धात्रेयिकया सख्या वा तस्याम् अन्तर्-भूतया तम् अर्थम् अ-निर्वदन्त्या सहैनाम् अङ्कम् आनाययेत्। ततो यथोक्तम् अभियुञ्जीत।   ॥३।४।३२॥&lt;br&gt;&#xA;स्वां वा परिचारिकाम् आदाव् एव सखीत्वेनास्याः प्रणिदध्यात्।   ॥३।४।३३॥&lt;br&gt;&#xA;यज्ञे विवाहे यात्रायाम् उत्सवे व्यसने प्रेक्षणक-व्यापृते((८४)) जने तत्र तत्र च दृष्टेङ्गिताकारां परीक्षित-भावाम् एकाकिनीम् उपक्रमेत।   ॥३।४।३४॥&lt;br&gt;&#xA;न हि दृष्ट-भावा योषितो देशे काले च प्रयुज्यमाना((८५)) व्यावर्तन्त इति वात्स्यायनः। ॥३।४।३५॥&lt;/p&gt;</description>
    </item>
    <item>
      <title>२९</title>
      <link>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/4/29/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/4/29/</guid>
      <description>&lt;p&gt;मन्दापदेशा((८७)) गुणवत्य् अपि कन्या धन-हीना कुलीनापि समानैर् अ-याच्यमाना मातापितृ-वियुक्ता वा ज्ञाति-कुल-वर्तिनी वा प्राप्त-यौवना पाणि-ग्रहणं स्वयम् अभीप्सेत।   ॥३।४।३६॥&lt;br&gt;&#xA;सा तु गुणवन्तं शक्तं सु-दर्शनं बाल-प्रीत्याभियोजयेत्।   ॥३।४।३७॥&lt;br&gt;&#xA;यं वा मन्येत मातापित्रोर् अ-समीक्षया स्वयम् अप्य् अयम् इन्द्रिय-दौर्बल्यान् मयि प्रवर्तिष्यत इति प्रिय-हितोपचारैर् अभीक्ष्ण-सन्दर्शनेन च तम् आवर्जयेत्।   ॥३।४।३८॥&lt;br&gt;&#xA;माता चैनां सखीभिर् धात्रेयिकाभिश् च सह तद्-अभिमुखीं कुर्यात्।   ॥३।४।३९॥&lt;br&gt;&#xA;पुष्प-गन्ध-ताम्बूल-हस्ताया वि-जने वि-काले च तद्-उपस्थानम्। कला-कौशल-प्रकाशने वा संवाहने शिरसः पीडने चौचित्य-दर्शनम्। प्रयोज्यस्य सात्म्य-युक्ताः कथा-योगाः बालायाम् उपक्रमेषु यथोक्तम् आचरेत्((८८))।   ॥३।४।४०॥&lt;br&gt;&#xA;न चैवान्तरापि((८९)) पुरुषं स्वयम् अभियुञ्जीत। स्वयम् अभियोगिनी हि युवतिः सौभाग्यं जहातीत्य् आचार्याः।   ॥३।४।४१॥&lt;br&gt;&#xA;तत्-प्रयुक्तानां त्व् अभियोगानाम् आनुलोम्येन ग्रहणम्।   ॥३।४।४२॥&lt;br&gt;&#xA;परिष्वक्ता((९०)) च न विकृतिं भजेत्। श्लक्ष्णम्((९१)) आकारम् अ-जानतीव प्रतिगृहीयात्। वदन-ग्रहणे बलात्-कारः।   ॥३।४।४३॥&lt;br&gt;&#xA;रति-भावनाम् अभ्यर्थ्यमानायाः कृच्छ्राद् गुह्य-संस्पर्शनम्।   ॥३।४।४४॥&lt;br&gt;&#xA;अभ्यर्थितापि नातिविवृता स्वयं स्यात्। अन्यत्रा-निश्चय-कालात्((९२))।   ॥३।४।४५॥&lt;br&gt;&#xA;यदा तु मन्येतानुरक्तो मयि न व्यावर्तयिष्यत इति तदैवैनम् अभियुञ्जानं बाल-भाव- मोक्षाय त्वरेत्।   ॥३।४।४६॥&lt;br&gt;&#xA;विमुक्त-कन्या-भावा च विश्वास्येषु प्रकाशयेत्। ॥३।४।४७॥&lt;/p&gt;</description>
    </item>
    <item>
      <title>३०</title>
      <link>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/4/30/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/4/30/</guid>
      <description>&lt;p&gt;भवन्ति चात्र श्लोकाः।   ॥३।४।४८॥&lt;br&gt;&#xA;कन्याभियुज्यमाना तु यं मन्येताश्रयं सुखम्। अनुकूलं च वश्यं च तस्य कुर्यात् परिग्रहम्॥   ॥३।४।४८व्॥&lt;br&gt;&#xA;अनपेक्ष्य गुणान् यत्र रूपम् औचित्यम् एव च। कुर्वीत धन-लोभेन पतिं सापत्नकेष्व् अपि॥   ॥३।४।४९व्॥&lt;br&gt;&#xA;तत्र युक्त-गुणं वश्यं शक्तम् बलवद् अर्थिनम्। उपायैर् अभियुञ्जानं कन्या न प्रतिलोभयेत्॥   ॥३।४।५०व्॥&lt;br&gt;&#xA;वरं वश्यो दरिद्रो ऽपि निर्-गुणो ऽप्य् आत्म-धारणः। गुणैर् युक्तो ऽपि न त्व् एवं बहु-साधारणः॥   ॥३।४।५१व्॥&lt;br&gt;&#xA;प्रायेण धनिनां दारा बहवो निर्-अवग्रहाः। बाह्ये सत्य् उपभोगे ऽपि निर्विस्रम्भा बहिः-सुखाः॥   ॥३।४।५२व्॥&lt;br&gt;&#xA;नीचो यस् त्व् अभियुञ्जीत पुरुषः पलितो ऽपि वा। वि-देश-गति-शीलश् च न स संयोगम् अर्हति॥   ॥३।४।५३व्॥&lt;br&gt;&#xA;यदृच्छयाभियुक्तो यो दम्भ-द्यूताधिको ऽपि। स-पत्नीकश् च सापत्यो न स संयोगम् अर्हति॥   ॥३।४।५४व्॥&lt;br&gt;&#xA;गुण-साम्ये ऽभियोक्तॄणाम् एको वरयिता वरः। तत्राभियोक्तरि श्रैष्ठ्यम् अनुरागात्मको हि सः((९४))॥ ॥३।४।५५व्॥&lt;/p&gt;</description>
    </item>
  </channel>
</rss>

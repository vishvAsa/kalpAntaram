<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/3/</link>
    <description>Recent content in &#43;३ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/3/index.xml" rel="self" type="application/rss+xml" />
    <item>
      <title>२६ बालोपक्रमणम्</title>
      <link>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/3/26_bAlopakramaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/3/26_bAlopakramaNam/</guid>
      <description>&lt;p&gt;धन-हीनस् तु गुण-युक्तो ऽपि मध्यस्थ-गुणो हीनापदेशो वा सधनो वा प्रातिवेश्यः मातृ-पितृ-भ्रातृषु च परतन्त्रः बाल-वृत्तिर् उचित-प्रवेशो वा कन्याम् अलभ्यत्वान् न वरयेत्।   ॥३।३।१॥&lt;br&gt;&#xA;बाल्यात् प्रभृति चैनां स्वयम् एवानुरञ्जयेत्।   ॥३।३।२॥&lt;br&gt;&#xA;तथा-युक्तश् च मातुल-कुलानुवर्ती दक्षिणपथे बाल एव मात्रा पित्रा च वियुक्तः परिभूत-कल्पो धनोत्कर्षाद् अ-लभ्यां मातुल-दुहितरम् अन्यस्मै वा पूर्व-दत्तां साधयेत्।   ॥३।३।३॥&lt;br&gt;&#xA;अन्याम् अपि बाह्यां स्पृहयेत्।   ॥३।३।४॥&lt;br&gt;&#xA;बालायाम् एवं सति धर्माधिगमे संवननं((७६)) श्लाघ्यम् इति घोटकमुखः।   ॥३।३।५॥&lt;br&gt;&#xA;तया सह पुष्पावचयं ग्रथनं गृहकं दुहितृका-क्रीडायोजनं भक्त-पान-करणम् इति कुर्वीत। परिचयस्य वयसश् चानुरूप्यात्।   ॥३।३।६॥&lt;br&gt;&#xA;आकर्ष-क्रीडा पट्टिका-क्रीडा मुष्टि-द्यूत-क्षुल्लकादि-द्यूतानि मध्यमाङ्गुलि-ग्रहणं षट्-पाषाणकादीनि च देश्यानि तत्-सात्म्यात् तद्-अप्त-दास-चेटिभिस् तया च सहानुक्रीडेत।   ॥३।३।७॥&lt;br&gt;&#xA;क्ष्वेदितकानि सु-निमिलित-काम् आरब्धिकां लवण-वीथिकाम् अनिल-ताडितकां गोधूम-पञ्जिकाम् अङ्गुलि-ताडिकां सखीभिर् अन्यानि च देश्यानि।   ॥३।३।८॥&lt;br&gt;&#xA;यां च विश्वास्याम् अस्यां मन्येत तया सह निर्-अन्तरां प्रीतिं कुर्यात्। परिचयांश् च बुध्येत।   ॥३।३।९॥&lt;br&gt;&#xA;धात्रेयिकां चास्याः प्रिय-हिताभ्याम् अधिकम् उपगृह्णीयात्। सा हि प्रीयमाणा विदिताकाराप्य् अ-प्रत्यादिशन्ती तं तां च योजयितुं शक्नुत्यात्। अनभिहितापि प्रत्याचार्यकम्।   ॥३।३।१०॥&lt;br&gt;&#xA;अ-विदिताकारापि हि गुणान् एवानुरागात् प्रकाशयेत्। यथा प्रयोज्यानुरज्येत।   ॥३।३।११॥&lt;br&gt;&#xA;यत्र यत्र च कौतुकं प्रयोज्यायास् तद् अनु प्रविश्य साधयेत्।   ॥३।३।१२॥&lt;br&gt;&#xA;क्रीडनक-द्रव्याणि यान्य् अ-पूर्वाणि यान्य् अन्यासां विरलशो विद्येरंस् तान्य् अस्या अ-यत्नेन सम्पादयेत्।   ॥३।३।१३॥&lt;br&gt;&#xA;तत्र कन्दुकम् अन्-एक-भक्ति-चित्रम् अल्प-कालान्तरितम् अन्यद् अन्यच् च सन्दर्शयेत्। तथा सूत्र-दारु-गवल-गज-दन्तमयीर् दुहितृका मधूच्छिष्ट-पिष्ट-मृन्मयीश् च।   ॥३।३।१४॥&lt;br&gt;&#xA;भक्त-पाकार्थम् अस्या महानसिकस्य च दर्शनम्।   ॥३।३।१५॥&lt;br&gt;&#xA;काष्ठ-मेढ्रकयोश् च संयुक्तयोश् च स्त्री-पुंसयोर् अजैडकानां((७७)) देव-कुल-गृहकाणां च शुक-परभृत-मदन-सारिका-लाव-कुक्कुट-तिरि-पिञ्जरकाणां च विचित्राकृति-संयुक्तानां जल-भाजनानां च यन्त्रिकाणां वीणिकानां पटोलिकानाम् अलक्तक-मनःशिला-हरिताल-हिङ्गुलक-श्यामवर्णकादीनां तथा चन्दन-कुङ्कुमयोः पूग-फलानां पत्त्राणां काल-युक्तानां च सक्ति-विषये प्रच्छन्नं दानं प्रकाश-द्रव्याणां च प्रकाशम्। यथा च सर्वाभिप्राय-संवर्धकम् एनं मन्येत तथा प्रयतितव्यम्।   ॥३।३।१६॥&lt;br&gt;&#xA;प्रछन्न-दानस्य तु कारणम् आत्मनो गुरु-जनाद् भयं ख्यापयेत्। देयस्य चान्येन स्पृहणीयत्वम् इति।   ॥३।३।१८॥&lt;br&gt;&#xA;वर्धमानानुरागं चाख्यानके मनः कुर्वतीम् अन्वर्थाभिः कथाभिश् चित्त-हारिणीभिश् च रञ्जयेत्।   ॥३।३।१९॥&lt;br&gt;&#xA;विस्मयेषु प्रसह्यमानाम् इन्द्र-जालैः प्रयोगैर् विस्मापयेत्। कलासु कौतुकिनीं तत्-कौशलेन गीत-प्रियां श्रुति-हरैर् गीतैः। आश्व-युज्याम् अष्टमी-चन्द्रके कौमुद्याम् उतसवेषु यात्रायां ग्रहणे गृहाचारे वा विचित्रैर् आपीडैः कर्ण-पत्त्र-भङ्गैः सिक्थक-प्रधानैर् वस्त्राङ्गुलीयक-भूषण-दानैश् च। नो चेद् दोष-कराणि मन्येत।   ॥३।३।२०॥&lt;br&gt;&#xA;अन्य-पुरुष-विशेषाभिज्ञतया धात्रेयिकास्याः पुरुष-प्रवृत्तौ चातुः-षष्टिकान् योगान् ग्राहयेत्।   ॥३।३।२१॥&lt;br&gt;&#xA;तद्-ग्रहणोपदेशेन च प्रयोज्यायां रति-कौशलम् आत्मनः प्रकाशयेत्।   ॥३।३।२२॥&lt;br&gt;&#xA;उदार-वेषश् च स्वयम् अन्-उपहत-दर्शनश् च स्यात्। भावं च कुर्वतीम् इङ्गिताकारैः सूचयेत्।   ॥३।३।२३॥&lt;br&gt;&#xA;यवतयो हि संसृष्टम् अभीक्ष्ण-दर्शनं च पुरुषं प्रथमं कामयन्ते। कामयमाना अपि तु नाभियुञ्जत इति प्रायो-वादः। ॥३।३।२४॥&lt;/p&gt;</description>
    </item>
    <item>
      <title>२७</title>
      <link>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/3/27/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/3_kanyA-samprayuktakam/3/27/</guid>
      <description>&lt;p&gt;तान् इङ्गिताकारान् वक्ष्यामः((७९))॥३।३।२६ सम्मुखं तं तु न वीक्षते। वीक्षिता व्रीडां दर्शयति। रुच्यम् आत्मनो ऽङ्गम् अपदेशेन प्रकाशयति। प्रमत्तं प्रच्छन्नं नायकम् अतिक्रान्तं च वीक्षते।   ॥३।३।२५॥&lt;br&gt;&#xA;पृष्टा च किं चित् स-स्मितम् अ-व्यक्ताक्षरम् अनवसितार्तं च मन्दं मन्दम् अधो-मुखी कथयति। तत्-समीपे चिरं स्थानम् अभिनन्दति। दूरे स्थिता पश्यतु माम् इति मन्यमाना परिजनं स-वदन-विकारम् आभाषते। तं देशं न मुञ्चति।   ॥३।३।२७॥&lt;br&gt;&#xA;यत् किं चिद् दृष्ट्वा विहसितं करोति। तत्र कथाम् अवस्थानार्थम् अनुबध्नाति। बालस्याङ्क-गतस्यालिङ्गनं चुम्बनं च करोति। परिचारिकायास् तिलकं च रचयति। परिजनान् अवष्टभ्य तास् ताश् च लीला दर्शयति।   ॥३।३।२८॥&lt;br&gt;&#xA;तन्-मित्रेषु विश्वासिति। वचनं चैषां बहु मन्यते करोति च। तत्-परिचारकैः सह प्रीतिं सङ्कथां द्यूतम् इति च करोति। स्व-कर्मसु च प्रभविष्णुर् इवैतान् नियुङ्क्ते। तेषु च नायक-सङ्कथाम् अन्यस्य कथयत्स्व् अवहितातां शृणोति।   ॥३।३।२९॥&lt;br&gt;&#xA;धात्रेयिका चोदिता नायकयोदवसितं प्रविशति। ताम् अन्तरा कृत्वा तेन सह द्यूतं क्रीडाम् आलापं चायोजयितुम् इच्छति। अनलङ्कृता दर्शन-पथं परिहरति। कर्ण-पत्त्रम् अङ्गुलीयकं स्रजं वा तेन याचिता स-धीरम् एव गात्राद् अवतार्य सख्या हस्ते ददाति। तेन च दत्तं नित्यं धारयति। अन्य-वर-सङ्कथासु विषण्णा भवति। तत्-पक्षकैश् च सह न संसृज्यत इति।   ॥३।३।३०॥&lt;br&gt;&#xA;भवतश् चात्र श्लोकौ।   ॥३।३।३१॥&lt;br&gt;&#xA;दृष्ट्वैतान् भाव-संयुक्तान् आकारान् इङ्गितानि च। कन्यायाः सम्प्रयोगार्थं तांस् तान् योगान् विचिन्तयेत्॥   ॥३।३।३१व्॥&lt;br&gt;&#xA;बाल-क्रीडनकैर् बाला कलाभिर् यौवने स्थिता। वत्सला चापि सङ्ग्राह्या विश्वास्य-जन-सङ्ग्रहात्((८०))। ॥३।३।३२व्॥&lt;/p&gt;</description>
    </item>
  </channel>
</rss>

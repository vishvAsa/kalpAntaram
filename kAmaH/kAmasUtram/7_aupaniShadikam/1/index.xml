<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/7_aupaniShadikam/1/</link>
    <description>Recent content in &#43;१ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/7_aupaniShadikam/1/index.xml" rel="self" type="application/rss+xml" />
    <item>
      <title>५९ सुभगं-करणादि-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/7_aupaniShadikam/1/59_subhagaM-karaNAdi-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/7_aupaniShadikam/1/59_subhagaM-karaNAdi-prakaraNam/</guid>
      <description>&lt;p&gt;५९ सुभगं-करणादि-प्रकरणम्&lt;/p&gt;&#xA;&lt;p&gt;व्याख्यातं च काम-सूत्रम्।   ॥७।१।१॥&lt;br&gt;&#xA;तत्रोक्तेस् तु विधिभिर् अभिप्रेतम् अर्थम् अनधिगच्छन् औपनिषदिकम् आचरेत्।   ॥७।१।२॥&lt;br&gt;&#xA;रूपं गुणो वयस्-त्याग इति सुभगं-करणम्।   ॥७।१।३॥&lt;br&gt;&#xA;तगर-कुष्ठ-तालीस-पत्त्रकानुलेपनं सुभगं-करणम्।   ॥७।१।४॥&lt;br&gt;&#xA;एतैर् एव सु-पिष्टैर् वर्तिम् आलिप्याक्ष-तैलेन नरकपाले साधितम् अञ्जनं च।   ॥७।१।५॥&lt;br&gt;&#xA;पुनर् नवासहदेवीसारिवाकुरण्टोत्पल-पत्त्रैश् च सिद्धं तैलम् अभ्यञ्जनम्।   ॥७।१।६॥&lt;br&gt;&#xA;तद्-युक्ता एव स्रजश् च।   ॥७।१।७॥&lt;br&gt;&#xA;पद्मोत्पल-नागकेसराणां शोषितानां चूर्णं मधु-घृताभ्याम् अवलिह्य सुभगो भवति।   ॥७।१।८॥&lt;br&gt;&#xA;तान्य् एव नगरतालीस-तमाल-पत्त्र-युक्तान्य् अनुलिप्य।   ॥७।१।९॥&lt;br&gt;&#xA;मयूरस्याक्षि तरक्षोर् वा सुवर्णेनावलिप्य दक्षिण-हस्तेन धारयेद्   ॥७।१।१०॥&lt;br&gt;&#xA;इति सुभगं-करणम्((१८४))।   ॥७।१।१०च्॥&lt;br&gt;&#xA;तथा बादर-मणिं शङ्ख-मणिं च तथैव तेषु चाथर्वणान् योगान् गमयेत्।   ॥७।१।११॥&lt;br&gt;&#xA;विद्या-तन्त्राच् च विद्या-योगात् प्राप्त-यौवनां परिचारिकां स्वामी संवत्सर-मात्रम् अन्यतो वारयेत्। ततो वातितां बालां वामत्वाल् लालसी-भूतेषु गम्येषु यो ऽस्यै सङ्घर्षेण बहु दद्यात् तस्मै विसृजेद् इति सौभाग्य-वर्धनम्।   ॥७।१।१२॥&lt;br&gt;&#xA;गणिका प्राप्त-यौवनां स्वां दुहितरं तस्या विज्ञान-शील-रूपानुरूप्येण तान् अभिनिमन्त्र्य सारेण यो ऽस्या इदम् इदं च दद्यात् स पाणिं गृह्णीयाद् इति सम्भाष्य रक्षयेद् इति।   ॥७।१।१३॥&lt;br&gt;&#xA;सा च मातुर् अ-विदिता नाम नागरिक-पुत्रैर् धनिभिर् अत्य्-अर्थं प्रीयेत।   ॥७।१।१४॥&lt;br&gt;&#xA;तेषां कला-ग्रहणे गन्धर्व-शालायां भीक्षुकी-भवने तत्र तत्र च सन्दर्शन-योगाः।   ॥७।१।१५॥&lt;br&gt;&#xA;तेषां यथोक्त-दायिनां माता पाणिं ग्राहयेत्।   ॥७।१।१६॥&lt;br&gt;&#xA;तावद् अर्थम् अ-लभमाना तु स्वेनाप्य् एक-देशेन दुहित्र एतद् दत्तम् अनेनेति ख्यापयेत्।   ॥७।१।१७॥&lt;br&gt;&#xA;ऊढाया वा कन्या-भावं विमोचयेत्।   ॥७।१।१८॥&lt;br&gt;&#xA;प्रच्छन्नं वा तैः संयोज्य स्वयम् अ-जानती भूत्वा ततो विदितेष्व् एतं धर्मस्थेषु((१८५)) निवेदयेत्।   ॥७।१।१९॥&lt;br&gt;&#xA;सख्यैव तु दास्या वा मोचित-कन्या-भावां सु-गृहीत-काम-सूत्राम् आभ्यासिकेषु योगेषु प्रतिष्ठितां प्रतिष्ठिते वयसि सौभाग्ये च दुहितरम् अवसृजन्ति गणिका इति प्राच्योपचाराः।   ॥७।१।२०॥&lt;br&gt;&#xA;पाणि-ग्रहश् च संवत्सरम् अ-व्यभिचार्यस् ततो यथा कामिनी स्यात्।   ॥७।१।२१॥&lt;br&gt;&#xA;ऊर्ध्वम् अपि संवत्सरात् परिणीतेन निमन्त्र्यमाणा लाभम् अप्य् उत्सृज्य तां रात्रिं तस्यागच्छेत्।   ॥७।१।२२॥&lt;br&gt;&#xA;इति वेश्यायाः पाणि-ग्रहण-विधिः सौभाग्य-वर्धनं च।   ॥७।१।२२च्॥&lt;br&gt;&#xA;एतेन रङ्गोपजीविनां कन्या व्याख्याताः।   ॥७।१।२३॥&lt;br&gt;&#xA;तस्मै तु तां दद्युर् य एषां तूर्ये विशिष्टम् उपकुर्यात्। ॥७।१।२४॥&lt;/p&gt;</description>
    </item>
    <item>
      <title>६०</title>
      <link>https://vishvAsa.github.io/kalpAntaram/kAmaH/kAmasUtram/7_aupaniShadikam/1/60/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/7_aupaniShadikam/1/60/</guid>
      <description>&lt;p&gt;धत्तूरक-मरिच-पिप्पली-चूर्णैर् मधु-मिश्रैर् लिप्त-लिङ्गस्य सम्प्रयोगो वशी-करणम्।   ॥७।१।२५॥&lt;br&gt;&#xA;वातोद्भान्त-पत्त्रं मृतक-निर्माल्यं मयूरास्थि-चूर्णावचूर्णं वशी-करणम्।   ॥७।१।२६॥&lt;br&gt;&#xA;स्वयं मृताया मण्डल-कारिकायाश् चूर्णं मधु-संयुक्तं सहामलकैः स्नानं वशी-करणम्।   ॥७।१।२७॥&lt;br&gt;&#xA;वज्र-स्नुही-गण्डकानि खण्डशः कृतानि मनःशिला-गन्ध-पाषाण-चूर्णेनाभ्यज्य सप्तकृत्वः शोषितानि चूर्णयित्वा मधुना लिप्त-लिङ्गस्य सम्प्रयोगो वशी-करणम्।   ॥७।१।२८॥&lt;br&gt;&#xA;एतेनैव रात्रौ धूमं कृत्वा तद्-धूम-तिरस्-कृतं सौवर्णं चन्द्रमसं दर्शयति।   ॥७।१।२९॥&lt;br&gt;&#xA;एतैर् एव चूर्णितैर् वानर-पुरीष-मिश्रितैर् यां कन्याम् अवकिरेत् शान्यस्मै न दीयते।   ॥७।१।३०॥&lt;br&gt;&#xA;वचागण्डकानि सहकार-तैल-लिप्तानि शिशपा-वृक्ष-स्कन्धम् उत्कीर्य षण्-मासं निदध्यात् ततः षड्भिर् मासैर् अपनीतानि देवकान्तम् अनुलेपनं वशी-करणं चेत्य् आचक्षते।   ॥७।१।३१॥&lt;br&gt;&#xA;तथा खदिर-सार-जानि शकलानि तनूनि यं वृक्षम् उत्कीर्य षण्-मासं निदध्यात् तत् पुष्प-गन्धानि भवन्ति गन्धर्व-कान्तम् अनुलेपनं वशी-करणं चेत्य् आचक्षते।   ॥७।१।३२॥&lt;br&gt;&#xA;प्रियङ्गवस् तगर-मिश्राः सहकार-तैल-दिग्धा नाग-वृक्षम् उत्कीर्य षण्-मासं निहिता नाग-कान्तम् अनु-लेपनं वशी-करणम् इत्य् आचक्षते॥७।१।३४ उष्ट्रास्थि भृगराज-रसेन भावितं दग्धम् अञ्जनं नलिकायां निहितम् उष्ट्रास्थि-शलाकयैव स्नातो ऽञ्जन-सहितं पुण्यं चक्षुष्यं वशी-करणं चेत्य् आचक्षते।   ॥७।१।३३॥&lt;br&gt;&#xA;एतेन श्येन-भास-मयूरास्थि-मयान्य् अञ्जनानि व्याख्यातानि((१८७))। ॥७।१।३५॥&lt;/p&gt;</description>
    </item>
    <item>
      <title>६१</title>
      <link>https://vishvAsa.github.io/kalpAntaram/kAmaH/kAmasUtram/7_aupaniShadikam/1/61/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/7_aupaniShadikam/1/61/</guid>
      <description>&lt;p&gt;उच्चटा-कन्दश् चव्या यष्ठी-मधुकं च स-शर्करेण पयसा पीत्वा वृषी-भवति।   ॥७।१।३६॥&lt;br&gt;&#xA;मेष-वस्त-मुष्क-सिद्धस्य पयसः स-स्शर्करस्य पानं वृषत्व-योगः।   ॥७।१।३७॥&lt;br&gt;&#xA;तथा विदार्याः क्षीरिकायाः स्वयं-गुप्तायाश् च क्षीरेण पानम्।   ॥७।१।३८॥&lt;br&gt;&#xA;तथा प्रियाल-बीजानां मोरटा-विदार्योश् च क्षीरेणैव।   ॥७।१।३९॥&lt;br&gt;&#xA;शृङ्गाटक-कसेरुका-मधूलिकानि क्षीरकाकोल्या सह पिष्टानि सशर्करेण पयसा घृतेन मन्दाग्निनोत्करिकां पक्त्वा यावद् अर्थं भक्षितवान् अनन्ताः स्त्रियो गच्छतीत्य् आचार्याः प्रचक्षते।   ॥७।१।४०॥&lt;br&gt;&#xA;माषकमलिनीं पयसा धौताम् उष्णेन घृतेन मृदु-कृत्योद्धृतां वृद्ध-वत्सायाः गोः पयः-सिद्धं पायसं मधु-सर्पिर्भ्याम् अशित्वानन्ताः स्त्रियो गच्छतीत्य् आचार्याः प्रचक्षते।   ॥७।१।४१॥&lt;br&gt;&#xA;विदारी स्वयं-गुप्ता शर्करा मधु-सर्पिर्भ्यां गोधूम-चूर्णेन पोलिकां कृत्वा यावद् अर्थं भक्षितवान् अनन्ताः स्त्रियो गच्छतीत्य् आचार्याः प्रचक्षते।   ॥७।१।४२॥&lt;br&gt;&#xA;चटकाण्ड-रस-भावितैस् तण्डुलैः पायसं सिद्धं मधु-सर्पिर्भ्यां प्लावितं यावद् अर्थम् इति समानं पूर्वेण।   ॥७।१।४३॥&lt;br&gt;&#xA;चाटकाण्ड-रस-भावितान् अपगत-त्वचस् तिलाञ् शृगाटक-कसेरुक-स्वयङ्गुप्ता-फलानि गोधूम-माष-चूर्णैः स-शर्करेण पयसा सर्पिषा च पक्वं संयावं यावद् अर्थं प्राशितवान् इति समानं पूर्वेण।   ॥७।१।४४॥&lt;br&gt;&#xA;सर्पिषो मधुनः शर्कराया मधुकस्य च द्वे द्वे पले मधु-रसायाः कर्षः प्रस्थं पयस इति षडङ्गम् अ-मृतं मेध्यं वृष्यम् आयुष्यं युक्त-रसम् इत्य् आचार्याः प्रचक्षते।   ॥७।१।४५॥&lt;br&gt;&#xA;शतावरी-श्वदंष्ट्रा-गुड-कषाये पिप्पली-मधुकल्के गो-क्षीर-च्छाग-घृते पक्वे तस्य पुष्यारम्भेणान्व्-अहं प्राशनं मेध्यं वृष्यम् आयुष्यं युक्त-रसम् इत्य् आचार्याः प्रचक्षते।   ॥७।१।४६॥&lt;br&gt;&#xA;शतावर्याः श्वदंष्ट्रायाः श्रीपर्णी-फलानां च क्षुण्णानां चतुर्-गुणित-जलेन पाक आ प्रकृत्य्-अवस्थानात् तस्य पुष्यारम्भेण प्रातः प्राशनं मेध्यं वृष्यम् आयुष्यं युक्त-रसम् इत्य् आचार्याः प्रचक्षते।   ॥७।१।४७॥&lt;br&gt;&#xA;श्वदंष्त्रा-चूर्ण-समन्वितं तत्-समम् एव यव-चूर्णं प्रातर् उत्थाय द्वि-पलकम् अनु-दिनं प्राश्नीयान् मेध्यं वृष्यं युक्त-रसम् इत्य् आचार्याः प्रचक्षते।   ॥७।१।४८॥&lt;br&gt;&#xA;आयुर्-वेदाच् च वेदाच् च विद्यात् तन्त्रेभ्य एव च। आप्तेभ्यश् चावबोद्धव्या योगा ये प्रीति-कारकाः॥   ॥७।१।४९व्॥&lt;br&gt;&#xA;न प्रयुञ्जीत सन्दिग्धान् न शरीरात्ययावहान्। न जीव-घात-सम्बद्धान् ना-शुचि-द्रव्य-संयुतान्॥   ॥७।१।५०व्॥&lt;br&gt;&#xA;तपो-युक्तः प्रयुञ्जीत शिष्टैर् अनुगतान् विधीन्। ब्राह्मणैश् च सुहृद्भिश् च मङ्गलैर् अभिनन्दितान्((१८८))॥ ॥७।१।५१व्॥&lt;/p&gt;</description>
    </item>
  </channel>
</rss>

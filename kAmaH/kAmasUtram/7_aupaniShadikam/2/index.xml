<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/7_aupaniShadikam/2/</link>
    <description>Recent content in &#43;२ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/7_aupaniShadikam/2/index.xml" rel="self" type="application/rss+xml" />
    <item>
      <title>६२ नष्ट-राग-प्रत्यानयन-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/7_aupaniShadikam/2/62_naShTa-rAga-pratyAnayana-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/7_aupaniShadikam/2/62_naShTa-rAga-pratyAnayana-prakaraNam/</guid>
      <description>&lt;p&gt;६२ नष्ट-राग-प्रत्यानयन-प्रकरणम्&lt;/p&gt;&#xA;&lt;p&gt;चण्ड-वेगां रञ्जयितुम् अ-शक्नुवन् योगान् आचरेत्।   ॥७।१।१॥&lt;br&gt;&#xA;रागस्योपक्रमे सम्बाधस्य करेणोपमर्दनं तस्या रस-प्राप्ति-काले च रत-योजनम् इति राग-प्रत्यानयनम्।   ॥७।१।२॥&lt;br&gt;&#xA;औपरिष्टकं मन्द-वेगस्य गत-वयसो व्यायतस्य रत-श्रान्तस्य च राग-प्रत्यानयनम्।   ॥७।१।३॥&lt;br&gt;&#xA;अपद्रव्याणि वा योजयेत्।   ॥७।१।४॥&lt;br&gt;&#xA;तानि सुवर्ण-रजत-ताम्र-कालायस-गजदन्त-गवल-द्रव्य-मयाणि।   ॥७।१।५॥&lt;br&gt;&#xA;त्रापुषाणि सैसकानि च मृदूनि शीत-वीर्याणि कर्मणि च धृष्णूनि भवन्तीति बाभ्रवीया योगाः।   ॥७।१।६॥&lt;br&gt;&#xA;दारु-मयानि साम्यतश् चेति वात्स्यायनः।   ॥७।१।७॥&lt;br&gt;&#xA;लिङ्ग-प्रमाणान्तरं बिन्दुभिः कर्कश-पर्यन्तं बहुलं स्यात्।   ॥७।१।८॥&lt;br&gt;&#xA;एते एव द्वे सङ्घाटी।   ॥७।१।९॥&lt;br&gt;&#xA;त्रि-प्रभृति यावत् प्रमाणं वा चूडकः।   ॥७।१।१०॥&lt;br&gt;&#xA;एकाम् एव लतिकां प्रमाण-वशेन वेष्टयेद् इत्य् एक-चूडकः।   ॥७।१।११॥&lt;br&gt;&#xA;उभयतो-मुख-च्छिद्रः स्थूल-कर्कश-वृषण-गुटिकायुक्तः प्रमाण-वश-योगी कट्यां बद्धः कञ्चुको जालकं वा।   ॥७।१।१२॥&lt;br&gt;&#xA;तद्-अ-भावे ऽलाबूनालकं वेणुश् च तैल-कषायैः सु-भावितः सूत्रेण कट्यां बद्धः श्लक्ष्णा काष्ठ-माला वा ग्रथिता बहुभिर् आमलकास्थिभिः संयुक्तेत्य् अपविद्ध-योगाः॥७।१।१४ न त्व् अ-विद्धस्य कस्य चिद् व्यवहृतिर् अस्तीति।   ॥७।१।१३॥&lt;br&gt;&#xA;दाक्षिणात्यानां लिङ्गस्य कर्णयोर् इव व्यधनं बालस्य।   ॥७।१।१५॥&lt;br&gt;&#xA;युवा तु शस्त्रेण छेदयित्वा यावद् रुधिरस्यागमनं तावद् उदके तिष्ठेत्।   ॥७।१।१६॥&lt;br&gt;&#xA;वैशद्यार्थं च तस्यां रात्रौ निर्बन्धाद् व्यवायः।   ॥७।१।१७॥&lt;br&gt;&#xA;ततः कषायैर् एक-दिनान्तरितं शोधनम्।   ॥७।१।१८॥&lt;br&gt;&#xA;वेतस-कुटज-शङ्कुभिः क्रमेण वर्धमानस्य वर्धनैर् बन्धनम्।   ॥७।१।१९॥&lt;br&gt;&#xA;यष्टी-मधुकेन मधु-युक्तेन शोधनम्।   ॥७।१।२०॥&lt;br&gt;&#xA;ततः सीसक-पत्त्र-कर्णिकया वर्धयेत्।   ॥७।१।२१॥&lt;br&gt;&#xA;म्रक्षयेद् भल्लातक-तैलेनेति व्यधन-योगाः।   ॥७।१।२२॥&lt;br&gt;&#xA;तस्मिन्न् अन्-एकाकृति-विकल्पान्य् अपद्रव्याणि योजयेत्।   ॥७।१।२३॥&lt;br&gt;&#xA;वृत्तम् एकतो वृतअम् उदूखलकं कुसुमकं कण्टकितं कङ्कास्थि गज-करकम् अष्ट-मण्डलकं भ्रमरकं शृङ्गाटकम् अन्यानि वोपायतः कर्मतश् च बहु-कर्म-सहता चैषां मृदु-कर्कशता यथा-सात्म्यम् ॥७।१।२४॥&lt;/p&gt;</description>
    </item>
    <item>
      <title>६३</title>
      <link>https://vishvAsa.github.io/kalpAntaram/kAmaH/kAmasUtram/7_aupaniShadikam/2/63/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/7_aupaniShadikam/2/63/</guid>
      <description>&lt;p&gt;एवं वृक्ष-जानां जन्तूनां शूकैर् उपहितं लिङ्गं दशरात्रं तैलेन मृदितं पुनर् उपतृंहितं पुनः प्रमृदितम् इति जात-शोफं खट्वायाम् अधो-मुखस् तद्-अन्तरे लम्बयेत्।   ॥७।१।२५॥&lt;br&gt;&#xA;तत्र शीतैः कषायैः कृत-वेदना-निग्रहं सोपक्रमेण निष्पादयेत्।   ॥७।१।२६॥&lt;br&gt;&#xA;स यावज्-जीवं शूकजो नाम शोफो विटानाम्।   ॥७।१।२७॥&lt;br&gt;&#xA;अश्वगन्धा-शबरकन्द-जलशूक-बृहतीफल-महीष-नवनीत-हस्तिकर्ण-वज्रवल्ली-रसैर् एकैकेन परिमर्दनं मासिकं वर्धनम्।   ॥७।१।२८॥&lt;br&gt;&#xA;एतैर् एव कषायैः पक्वेन तैलेन परिमर्दनं षाण्मास्यम्।   ॥७।१।२९॥&lt;br&gt;&#xA;दाडिम-त्रापुष-बीजानि बालुका बृहती-फल-रसश् चेति मिद्व्-अग्निना पक्वेन तैलेन परिमर्दनं परिषेको वा।   ॥७।१।३०॥&lt;br&gt;&#xA;तांस् तांश् च योगान् आप्तेभ्यो बुध्येत। ॥७।१।३१॥&lt;/p&gt;&#xA;&lt;p&gt;# ६३च् इति वर्धन-योगाः((१९०))।&lt;/p&gt;</description>
    </item>
    <item>
      <title>६४</title>
      <link>https://vishvAsa.github.io/kalpAntaram/kAmaH/kAmasUtram/7_aupaniShadikam/2/64/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/7_aupaniShadikam/2/64/</guid>
      <description>&lt;p&gt;अथ((१९१)) स्नुही-कण्टक-चूर्णैः पुनर्नवा-वानर-पुरिष-लाङ्गलिका-मूल-मिश्रैर् याम् अवकिरेत् सा नान्यं कामयेत्।   ॥७।१।३२॥&lt;br&gt;&#xA;तथा सोमलतावल्गुजा-भृङ्ग-लोहोपजिह्विका-चूर्णैर् व्याधि-घातक-जम्बू-फल-रस-निर्यासेन घनी-कृतेन च लिप्त-सम्बाधां गच्छतो रागो नश्यति।   ॥७।१।३३॥&lt;br&gt;&#xA;गोपालिका-बहुपादिका-जिह्विका-चूर्णैर् माहिष-तक्र-युक्तैः स्नातां गच्छतो रागो नश्यति।   ॥७।१।३४॥&lt;br&gt;&#xA;नीपाम्रातक-जम्बू-कुसुम-युक्तम् अनु-लेपनं दौर्भाग्य-करं स्रजश् च।   ॥७।१।३५॥&lt;br&gt;&#xA;कोकिलाक्ष-प्रलेपो हस्तिन्याः संहतम् एकरात्रे करोति।   ॥७।१।३६॥&lt;br&gt;&#xA;पद्मोत्पल-कदम्ब-सर्जक-सुगन्ध-चूर्णानि मधुना पिष्टानि लेपो मृग्या विशाली-करणम्।   ॥७।१।३७॥&lt;br&gt;&#xA;स्नुही-सोमार्क-क्षारैर् अवल्गुजा-फलैर् भावितान्य् आमलकानि केशानां श्वेती-करणम्।   ॥७।१।३८॥&lt;br&gt;&#xA;मदयन्तिका-कुटज-काञ्जनिका-गिरिकर्णिका-श्लक्ष्णपर्णी-मूलैः स्नानं केषानां प्रत्यानयनम्।   ॥७।१।३९॥&lt;br&gt;&#xA;एतैर् एव सु-पक्वेन तैलेनाभ्यङ्गात् कृष्णी-करणात् क्रमेणास्य प्रत्यानयनम्।   ॥७।१।४०॥&lt;br&gt;&#xA;श्वेताश्वस्य मुष्क-स्वेदैः सप्त-कृत्वो भावितेनालक्तकेन रक्तो ऽधरः श्वेतो भवति।   ॥७।१।४१॥&lt;br&gt;&#xA;मदयन्तिकादीन्य् एव प्रत्यानयनम्।   ॥७।१।४२॥&lt;br&gt;&#xA;बहुपादिका-कुष्ठ-तगर-तालीस-देवदारु-वज्रकन्दकैर् उपलिप्तं वंशं वादयतो या शब्दं शृणोति सा वश्या भवति।   ॥७।१।४३॥&lt;br&gt;&#xA;धत्तूर-फल-युक्तो ऽभ्यवहार उन्मादकः।   ॥७।१।४४॥&lt;br&gt;&#xA;गुडो जीर्णितश् च प्रत्यानयनम्।   ॥७।१।४५॥&lt;br&gt;&#xA;हरिताल-मनःशिला-भक्षिणो मयूरस्य पुरीषेण लिप्त-हस्तो यद् द्रव्यं स्पृशति तन् न दृश्यते।   ॥७।१।४६॥&lt;br&gt;&#xA;अङ्गार-तृण-भस्मना तैलेन विमिश्रम् उदकं क्षीर-वर्णं भवति।   ॥७।१।४७॥&lt;br&gt;&#xA;हरीतकाम्रातकयोः श्रवण-प्रियङ्गुकाभिश् च पिष्टाभिर् लिप्तानि लोह-भाण्डानि ताम्री-भवन्ति।   ॥७।१।४८॥&lt;br&gt;&#xA;श्रवण-प्रियङ्गुका-तैलेन दुकूल-सर्पनिर्मोकेण वर्त्त्या दीपं प्रज्वाल्य पार्श्वे दीर्घी-कृतानि काष्ठानि सर्पवद् दृश्यन्ते।   ॥७।१।४९॥&lt;br&gt;&#xA;श्वेतायाः श्वेत-वत्साया गोः क्षीरस्य पानं यशस्यम् आयुष्यम्।   ॥७।१।५०॥&lt;br&gt;&#xA;ब्राह्मणानां प्रशास्तानाम् आशिषः((१९२))।   ॥७।१।५१॥&lt;br&gt;&#xA;पूर्व-शास्त्राणि सन्दृश्य प्रयोगान् अनुसृत्य च। काम-सूत्रम् इदं यत्नात् सङ्क्षेपेण निवेदितम्॥   ॥७।१।५२व्॥&lt;br&gt;&#xA;धर्मम् अर्थं च कामं च प्रत्ययं लोकम् एव च। पश्यत्य् एतस्य तत्त्व-ज्ञो न च रागात् प्रवर्तते॥   ॥७।१।५३व्॥&lt;br&gt;&#xA;अधिकार-वशाद् उक्ता ये चित्रा राग-वर्धनाः। तद्-अनन्तरम् अत्रैव ते यत्नाद् विनिवारिताः॥।७।१।५५व् न शास्त्रम् अस्तीत्य् एतेन प्रयोगो हि समीक्ष्यते। शास्त्रार्थान् व्यापिनो विद्यात् प्रयोगांस् त्व् एक-देशिकान्।   ॥७।१।५४व्॥&lt;br&gt;&#xA;बाभ्रवीयांश् च सूत्रार्थान् आगमय्य विमृश्य च। वात्स्यायनश् चकारेदं काम-सूत्रं यथा-विधि॥   ॥७।१।५६व्॥&lt;br&gt;&#xA;तद् एतद् ब्रह्मचर्येण परेण च समाधिना। विहितं लोक-यात्रार्थं न रागार्थो ऽस्य संविधिः॥   ॥७।१।५७व्॥&lt;br&gt;&#xA;रक्षन् धर्मार्थ-कामानां स्थितिं स्वां लोक-वर्तिनीम्। अस्य शास्त्रस्य तत्त्व-ज्ञो भवत्य् एव जितेन्द्रियः॥   ॥७।१।५८व्॥&lt;br&gt;&#xA;तद् एतत् कुशलो विद्वान् धर्मार्थाव् अवलोकयन्। नाति-रागात्मकः कामी प्रयुञ्जानः प्रसिध्यति((१९३))॥। ॥७।१।५९व्॥&lt;/p&gt;</description>
    </item>
  </channel>
</rss>

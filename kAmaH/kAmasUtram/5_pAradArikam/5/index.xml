<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;५ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/5_pAradArikam/5/</link>
    <description>Recent content in &#43;५ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/5_pAradArikam/5/index.xml" rel="self" type="application/rss+xml" />
    <item>
      <title>४७ ईश्वर-कामित-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/5_pAradArikam/5/47_Ishvara-kAmita-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/5_pAradArikam/5/47_Ishvara-kAmita-prakaraNam/</guid>
      <description>&lt;p&gt;४७ ईश्वर-कामित-प्रकरणम्&lt;/p&gt;&#xA;&lt;p&gt;न राज्ञां महामात्राणां वा पर-भवन-प्रवेशो विद्यते।महाजनेन हि चरितम् एषां दृश्यते ऽनुविधीयते च।   ॥५।५।१॥&lt;br&gt;&#xA;सवितारम् उद्यन्तं त्रयो लोकाः पश्यन्ति अनूद्यन्ते च। गच्छन्तम् अपि पश्यन्त्य् अनुप्रतिष्ठन्ते च।   ॥५।५।२॥&lt;br&gt;&#xA;तस्माद् अ-शक्यत्वाद् गर्हणीयत्वाच् चेति न ते वृथा किं चिद् आचरेयुः।   ॥५।५।३॥&lt;br&gt;&#xA;अ-वश्यं त्व् आचरितव्ये योगान् प्रयुञ्जीरन्।   ॥५।५।४॥&lt;br&gt;&#xA;ग्रामाधिपतेर् आयुक्तकस्य हलोत्थवृत्ति-पुत्रस्य((१४५)) यूनो ग्रामीण-योषितो वचन-मात्र- साध्याः। ताश् चर्षण्य((१४६)) इत्य् आचक्षते विटाः।   ॥५।५।५॥&lt;br&gt;&#xA;ताभिः सह विष्टि-कर्मसु कोष्ठागार-प्रवेशे द्रव्याणां निष्क्रमण-प्रवेशनयोर् भवन-प्रतिसंस्कारे क्षेत्र-कर्मणि कर्पासोर्णातसी-शण-वल्कलादाने सूत्र-प्रतिग्रहे द्रव्याणां क्रय-विक्रय-विनिमयेषु तेषु तेषु च कर्मसु प्रयोगः।   ॥५।५।६॥&lt;br&gt;&#xA;तथा व्रज-योषिद्भिः गवाध्यक्षस्य।   ॥५।५।७॥&lt;br&gt;&#xA;विधवानाथा-प्रव्रजिताभिः सह सूत्राध्यक्षस्य।   ॥५।५।८॥&lt;br&gt;&#xA;मर्मज्ञात्वाद् रात्राव् अटने चाटन्तीभिर् नागरस्य।   ॥५।५।९॥&lt;br&gt;&#xA;क्रय-विक्रये पण्याध्यक्षस्य।   ॥५।५।१०॥&lt;br&gt;&#xA;अष्टमी-चन्द्रकौमुदी-सु-वसन्तकादिषु पत्तन-नगर-खर्वट-योषिताम् ईश्वर-भवने सहान्तः-पुरिकाभिः प्रायेण क्रीडा।   ॥५।५।११॥&lt;br&gt;&#xA;तत्र चापानकान्ते नगर-स्त्रियो यथा-परिचयम् अन्तः-पुरिकानां पृथक् पृथग् भोगावासकान् प्रविश्य कथाभिर् आसित्वा पूजिताः प्रतीताश् चोपप्रदोषं निष्क्रामयेयुः।   ॥५।५।१२॥&lt;br&gt;&#xA;तत्र प्रणिहिता राज-दासी प्रयोज्यायाः पूर्व-संसृष्टा तां तत्र सम्भाषेत।   ॥५।५।१३॥&lt;br&gt;&#xA;रामणीयक-दर्शनेन योजयेत्।   ॥५।५।१४॥&lt;br&gt;&#xA;प्राग् एव स्व-भवन-स्थां ब्रूयात्। अमुष्यां क्रीडायां तव राज-भवन-स्थानानि रामणीयकानि दर्शयिष्यामीति काले च योजयेत्। बहिः-प्रवाल-कुट्टिमं((१४७)) ते दर्शयिष्यामि।   ॥५।५।१५॥&lt;br&gt;&#xA;मणि-भूमिकां वृक्ष-वाटिकां मृद्वीका-मण्डपं((१४८)) समुद्र-गृह-प्रासादान् गूढ-भित्ति-सञ्चारांश् चित्र-कर्माणि क्रीडा-मृगान् यन्त्राणि शकुनान् व्याघ्र-सिंह-पञ्जरादीनि च यानि पुरस्ताद् वर्णितानि स्युः।   ॥५।५।१६॥&lt;br&gt;&#xA;एकान्ते च तद्-गतम् ईश्वरानुरागं श्रावयेत्।   ॥५।५।१७॥&lt;br&gt;&#xA;सम्प्रयोगे चातुर्यं चाभिवर्णयेत्।   ॥५।५।१८॥&lt;br&gt;&#xA;अ-मन्त्र-श्रवं च प्रतिपन्नां योजयेत्।   ॥५।५।१९॥&lt;br&gt;&#xA;अ-प्रतिपद्यमानां स्वयम् एवेश्वर आगत्योपचारैः सान्त्वितां रञ्जयित्वा सम्भूय च सानुरागं विसृजेत्।   ॥५।५।२०॥&lt;br&gt;&#xA;प्रयोज्यायाश् च पत्युर् अनुग्रहोचितस्य दारान् नित्यम् अन्तः-पुरम् औचित्यात् प्रवेशयेत्। तत्र प्रणिहिता राज-दासीति समानं पूर्वेण।   ॥५।५।२१॥&lt;br&gt;&#xA;अन्तः-पुरिका वा प्रयोज्यया सह स्व-चेटिका-सम्प्रेषणेन प्रीतिं कुर्यात्। प्रसृत-प्रीतिं च सापदेशं दर्शने नियोजयेत्। प्रविष्टां पूजितां पीतवतीं प्रणिहिता राज-दासीति समानं पूर्वेण।   ॥५।५।२२॥&lt;br&gt;&#xA;यस्मिन् वा विज्ञाने प्रयोज्या विख्याता स्यात् तद्-दर्शनार्थम् अन्तः-पुरिका सोपचारं ताम् आह्वयेत्। प्रविष्टां प्रणिहिता राज-दासीति समानं पूर्वेण।   ॥५।५।२३॥&lt;br&gt;&#xA;उद्भूतानर्थस्य भीतस्य वा भार्यां भिक्षुकी ब्रूयात् असाव् अन्तः-पुरिका राजनि सिद्धा गृहीत-वाक्या मम वचनं शृणोति। स्व-भावतश् च कृपा-शीला ताम् अनेनोपायेनाधिगमिष्यामि। अहम् एव ते प्रवेशं कारयिष्यामि। सा च ते भर्तुर् महान्तम् अनर्थं निवर्तयिष्यतीति प्रतिपन्नां द्विस् त्रिर् इति प्रवेशयेत्। अन्तः-पुरिका चास्या अ-भयं दद्यात्। अ-भय-श्रवणाच् च सम्प्रहृष्टां प्रणिहिता राज-दासीति समानं पूर्वेण॥५।५।२५ एतया वृत्त्य्-अर्थिनां महामात्राभितप्तानां बलाद् विगृहीतानां व्यवहारे दुर्-बलानां स्व-भोगेना-सन्तुष्टानां राजनि प्रीति-कामानां राज्य-जनेषु पङ्क्तिम् इच्छतां स-जातैर् बाध्यमानानां स-जातान् बाधितु-कामानां सूचकानाम् अन्येषाम् कार्य-वशिनां जाया व्याख्याताः।   ॥५।५।२४॥&lt;br&gt;&#xA;अन्येन वा प्रयोज्यां सह संसृष्टां सङ्ग्राह्य दास्यम् उपनीतां क्रमेणान्तः-पुरं प्रवेशयेत्।   ॥५।५।२६॥&lt;br&gt;&#xA;प्रणिधिना चायतिम् अस्याः सन्दूष्य राजनि विद्विष्ट इति कलत्रावग्रहोपायेनैनाम् अन्तः-पुरं प्रवेशयेत्। इति प्रच्छन्न-योगाः((१४९))। एते राज-पुत्रेषु प्रायेण।   ॥५।५।२७॥&lt;br&gt;&#xA;न त्व् एवं पर-भवनम् ईश्वरः प्रविशेत्।   ॥५।५।२८॥&lt;br&gt;&#xA;आभीरं कोट्ट-राजं((१५०)) पर-भवन-गतं भ्रातृ-प्रयुक्तो रजको जघान। काशि-राजं जयसेनम् अश्वाध्यक्ष इति।   ॥५।५।२९॥&lt;br&gt;&#xA;प्रकाश-कामितानि तु देश-प्रवृत्ति-योगात्।   ॥५।५।३०॥&lt;br&gt;&#xA;प्रत्ता जनपद-कन्या दशमे ऽहनि किं चिद् औपायनिकम् उपगृह्य प्रविशन्त्य् अन्तः-पुरम् उपभुक्ता एव विसृज्यन्त इत्य् आन्ध्राणाम्((१५१))।   ॥५।५।३१॥&lt;br&gt;&#xA;महामात्रेश्वराणाम् अन्तः-पुराणि निशि सेवार्थं राजानम् उपगच्छन्ति वात्सगुल्मकानाम्।   ॥५।५।३२॥&lt;br&gt;&#xA;रूपवतीर् जनपद-योषितः प्रीत्य्-अपदेशेन मासं मासार्धं वातिवासयन्त्य् अन्तः-पुरिका वैदर्भाणाम्।   ॥५।५।३३॥&lt;br&gt;&#xA;दर्शनीयाः स्व-भार्याः प्रीति-दायम् एव महामात्र-राजभ्यो ददत्य् अपरान्तकानाम्।   ॥५।५।३४॥&lt;br&gt;&#xA;राज-क्रीडार्थं नगर-स्त्रियो जनपद-स्त्रियश् च सङ्घश एकशश् च राजकुलं प्रविशन्ति सौराष्ट्रकाणाम् इति।   ॥५।५।३५॥&lt;br&gt;&#xA;श्लोकाव् अत्र भवतः   ॥५।५।३६॥&lt;br&gt;&#xA;एते चान्ये च बहवः प्रयोगाः पारदारिकाः। देशे देशे प्रवर्तन्ते राजभिः सम्प्रवर्तिताः॥   ॥५।५।३६व्॥&lt;br&gt;&#xA;न त्व् एवैतान् प्रयुञ्जीत राजा लोक-हिते रतः। निगृहीतारि-षड्-वर्गस् तथा विजयते महीम्((१५२))॥ ॥५।५।३७व्॥&lt;/p&gt;</description>
    </item>
  </channel>
</rss>

<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/5_pAradArikam/2/</link>
    <description>Recent content in &#43;२ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/5_pAradArikam/2/index.xml" rel="self" type="application/rss+xml" />
    <item>
      <title>४३ परिचय-कारणाभियोग-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/5_pAradArikam/2/43_parichaya-kAraNAbhiyoga-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/5_pAradArikam/2/43_parichaya-kAraNAbhiyoga-prakaraNam/</guid>
      <description>&lt;p&gt;४३ परिचय-कारणाभियोग-प्रकरणम्&lt;/p&gt;&#xA;&lt;p&gt;यथा कन्या स्वयम् अभि-योग-साध्या न तथा दूत्या। पर-स्त्रियस् तु सूक्ष्म-भावा दूती-साध्या न तथात्मनेत्य् आचार्याः।   ॥५।२।१॥&lt;br&gt;&#xA;सर्वत्र शक्ति-विषये स्वयं साधनम् उपपन्नतरकं दुर्-उपपादत्वात् तस्य दूती-प्रयोग इति वात्स्यायनः।   ॥५।२।२॥&lt;br&gt;&#xA;प्रथम-साहसा अ-नियन्त्रण-सम्भाषाश् च स्वयं प्रतार्याः। तद्-विपरीताश्((१३७)) च दूत्येति प्रायो-वादः।   ॥५।२।३॥&lt;br&gt;&#xA;स्वयम् अभियोक्ष्यमाणस् त्व् आदाव् एव परिचयं कुर्यात्।   ॥५।२।४॥&lt;br&gt;&#xA;तस्याः स्वाभाविकं दर्शनं प्रायत्निकं च।   ॥५।२।५॥&lt;br&gt;&#xA;स्वाभाविकम् आत्मनो भवन-सन्निकर्षे प्रायत्निकं मित्र-ज्ञाति-महामात्र-वैद्य-भवन- सन्निकर्षे विवाह-यज्ञोत्सव-व्यसनोद्यान-गमनादिषु।   ॥५।२।६॥&lt;br&gt;&#xA;दर्शने चास्याः सततं साकारं प्रेक्षणं केश-संयमनं नखाच्छुरणम् आभरण-प्रह्लादनम् अधरौष्ठ-विमर्दनं तास् ताश् च लीला वयस्यैः सह प्रेक्षमाणायास् तत्-सम्बद्धाः परापदेशिन्यश् च कथास् त्यागोपभोग-प्रकाशनं सख्युर् उत्सङ्ग-निषण्णस्य साङ-भङ्गं जृम्भणम् एक-भ्रू-क्षेपणं मन्द-वाक्यता तद्-वाक्य-श्रवणं ताम् उद्दिश्य बालेनान्य-जनेन वा सहान्योपदिष्टा व्यर्था कथा तस्यां स्वयं मनोरथावेदनम् अन्यापदेशेन ताम् एवोद्दिश्य बाल-चुम्बनम् आलिङ्गनं च जिह्वया चास्य ताम्बूल-दानं प्रदेशिन्या हनु-देश-घट्टनं तत् तद्-यथा- योगं यथावकाशं च प्रयोक्तव्यम्।   ॥५।२।७॥&lt;br&gt;&#xA;तस्याश् चाङ्क-गतस्य बालस्य लालनं बाल-क्रीडनकानां चास्य दानं ग्रहणं तेन सन्निकृष्टत्वात् कथा-योजनं तत्-सम्भाषण-क्षमेण जनेन च प्रीतिम् आसाद्य कार्यं तद्-अनुबन्धं च गमनागमनस्य योजनं संश्रये चास्यास् ताम् अ-पश्यतो नाम काम-सूत्र-सङ्कथा।   ॥५।२।८॥&lt;br&gt;&#xA;प्रसृते तु परिचये तस्या हस्ते न्यासं निक्षेपं च निदध्यात्। तत् प्रति-दिनं प्रति-क्षणं चैकदेशतो गृह्णीयात्। सौगन्धिकं पूग-फलानि च।   ॥५।२।९॥&lt;br&gt;&#xA;ताम् आत्मनो दारैः सह विस्रम्भ-गोष्ठ्यां विविक्तासने च योजयेत्।   ॥५।२।१०॥&lt;br&gt;&#xA;नित्य-दर्शनार्थं विश्वासनार्थं च॥५।२।१२ सुवर्णकार-मणिकार-वैकटिक-नीली-कुसुम्भ-रञ्जकादिषु च कामार्थिन्यां सहात्मनो वश्यैश् चैषां तत्-सम्पादने स्वयं प्रयतेत।   ॥५।२।११॥&lt;br&gt;&#xA;तद्-अनुष्ठान-निरतस्य लोक-विदितो दीर्घ-कालं सन्दर्शन-योगः।   ॥५।२।१३॥&lt;br&gt;&#xA;तस्मिंश् चान्येषाम् अपि कर्मणाम् अनुसन्धानम्।   ॥५।२।१४॥&lt;br&gt;&#xA;येन कर्मणा द्रव्येण कौशलेन चार्थिनी स्यात् तस्य प्रयोगम् उत्पत्तिम् आगमम् उपायं विज्ञानं चात्मायत्तं दर्शयेत्।   ॥५।२।१५॥&lt;br&gt;&#xA;पूर्व-प्रवृत्तेषु लोक-चरितेषु द्रव्य-गुण-परीक्षासु च तया तत्-परिजनेन च सह विवादः।   ॥५।२।१६॥&lt;br&gt;&#xA;तत्र निर्दिष्टानि पणितानि तेष्व् एनां प्राश्निकत्वेन योजयेत्।   ॥५।२।१७॥&lt;br&gt;&#xA;तया तु विवदमानो ऽत्य्-अन्ताद्भूतमिति ब्रूयाद्। ॥५।२।१८॥&lt;/p&gt;</description>
    </item>
    <item>
      <title>४४</title>
      <link>https://vishvAsa.github.io/kalpAntaram/kAmaH/kAmasUtram/5_pAradArikam/2/44/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/5_pAradArikam/2/44/</guid>
      <description>&lt;p&gt;कृत-परिचयां दर्शितेङिताकारां कन्याम् इवोपायतो ऽभियुञ्जीतेति। प्रायेण तत्र सूक्ष्मा अभियोगाः। कन्यानाम् अ-सम्प्रयुक्तत्वात्। इतरासु तान् एव स्फुटम् उपदध्यात्। सम्प्रयुक्तत्वात्।   ॥५।२।१९॥&lt;br&gt;&#xA;सन्दर्शिताकारायां निर्भिन्न-सद्-भावायां समुपभोग-व्यतिकरे तदीयान्य् उपयुञ्जीत।   ॥५।२।२०॥&lt;br&gt;&#xA;तत्र महार्ह-गन्धम् उत्तरीयं कुसुमं स्याद् अङ्गुलीयकं च। तद्-धस्ताद् गृहीत-ताम्बूलया गोष्ठी-गमनोद्यतस्य केश-हस्त-पुष्प-याचनम्।   ॥५।२।२१॥&lt;br&gt;&#xA;तत्र महार्ह-गन्धं स्पृहणीयं स्व-नख-दशन-पद-चिह्नितं साकारं दद्यात्।   ॥५।२।२२॥&lt;br&gt;&#xA;अधिकैर् अधिकैश् चाभियोगैः साध्वस-विच्छेदनम्।   ॥५।२।२३॥&lt;br&gt;&#xA;क्रमेण च विविक्त-देशे गमनम् आलिङ्गनं चुम्बनं ताम्बूलस्य ग्राहणं दानान्ते द्रव्याणां परिवर्तनं गुह्य-देशाभिमर्शनं चेत्य् अभियोगाः।   ॥५।२।२४॥&lt;br&gt;&#xA;यत्र चैकाभियुक्ता न तत्रापराम् अभियुञ्जीत।   ॥५।२।२५॥&lt;br&gt;&#xA;तत्र या वृद्धानुभूत-विषया प्रियोपग्रहैश् च ताम् उपगृह्णीयात्।   ॥५।२।२६॥&lt;br&gt;&#xA;श्लोकाव् अत्र भवतः   ॥५।२।२७॥&lt;br&gt;&#xA;अन्यत्र दृष्ट-सञ्चारस् तद्-भर्ता यत्र नायकः। न तत्र योषितं कां चित् सुप्रापाम् अपि लङ्घयेत्॥   ॥५।२।२७व्॥&lt;br&gt;&#xA;शङ्कितां रक्षितां भीतां स-श्वश्रूकां च योषितम्। न तर्कयेत मेधावी जानन् प्रत्ययम् आत्मनः((१३९))॥ ॥५।२।२८व्॥&lt;/p&gt;</description>
    </item>
  </channel>
</rss>

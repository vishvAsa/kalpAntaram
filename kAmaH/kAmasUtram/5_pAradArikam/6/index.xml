<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;६ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/5_pAradArikam/6/</link>
    <description>Recent content in &#43;६ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/5_pAradArikam/6/index.xml" rel="self" type="application/rss+xml" />
    <item>
      <title>४८ अन्तः-पुरिका-वृत्त-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/5_pAradArikam/6/48_antaH-purikA-vRtta-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/5_pAradArikam/6/48_antaH-purikA-vRtta-prakaraNam/</guid>
      <description>&lt;p&gt;४८ अन्तः-पुरिका-वृत्त-प्रकरणम्&lt;/p&gt;&#xA;&lt;p&gt;नान्तः-पुराणां रक्षण-योगात् पुरुष-सन्दर्शनं विद्यते पत्युश् चैकत्वाद् अन्-एक-साधारणत्वाच् चा-तृप्तिः। तस्मात् तानि प्रयोगत एव परस्-परं रञ्जयेयुः।   ॥५।६।१॥&lt;br&gt;&#xA;धात्रेयिकां सखीं दासीं वा पुरुषवद् अलङ्कृत्याकृति-संयुक्तैः कन्द-मूल-फलावयवैर् अपद्रव्यैर् वात्माभिप्रायं निवर्तयेयुः।   ॥५।६।२॥&lt;br&gt;&#xA;पुरुष-प्रतिमा अ-व्यक्त-लिङ्गाश् चाधिशयीरन्।   ॥५।६।३॥&lt;br&gt;&#xA;राजानश् च कृपा-शीला विनापि भाव-योगाद् आयोजितापद्रव्या यावद् अर्थम् एकया रात्र्या बह्वीभिर् अपि गच्छन्ति। यस्यां तु प्रीतिर् वासक ऋतुर् वा तत्राभिप्रायतः प्रवर्तन्त इति प्राच्योपचाराः।   ॥५।६।४॥&lt;br&gt;&#xA;स्त्री-योगेणैव पुरुषाणाम् अप्य् अ-लब्ध-वृत्तीनां वियोनिषु विजातिषु स्त्री-प्रतिमासु केवलोपमर्दनाच् चाभिप्राय-निवृत्तिर् व्याख्याता।   ॥५।६।५॥&lt;br&gt;&#xA;योषावेषांश् च नागरकान् प्रायेणान्त-पुरिकाः परिचारिकाभिः सह प्रवेशयन्ति।   ॥५।६।६॥&lt;br&gt;&#xA;तेषाम् उपावर्तने धात्रेयिकाश् चाभ्यन्तर-संसृष्टा आयतिं दर्शयन्त्यः प्रयतेरन्।   ॥५।६।७॥&lt;br&gt;&#xA;सुख-प्रवेशिताम् अपसार-भूमिं विशलतां वेश्मनः प्रमादं रक्षिणाम् अ-नित्यतां परिजनस्य वर्णयेयुः।   ॥५।६।८॥&lt;br&gt;&#xA;न चा-सद्-भूतेनार्थेन प्रवेशयितुं जनम् आवर्तयेयुर् दोषात्।   ॥५।६।९॥&lt;br&gt;&#xA;नागरकस् तु सु-प्रापम् अप्य् अन्तः-पुरम् अपाय-भूयिष्ठत्वान् न प्रविशेद् इति वात्स्यायनः।   ॥५।६।१०॥&lt;br&gt;&#xA;सापसारं तु प्रमद-वनावगाढं विभक्त-दीर्घ-काक्ष्यम् अल्प-प्रमत्त-रक्षकं प्रोषित-राजकं कारणानि समीक्ष्य बहुष आहूयमानो ऽर्थ-बुद्ध्या कक्ष्या-प्रवेशं च दृष्ट्वा ताभिर् एव विहितोपायः प्रविशेत्।   ॥५।६।११॥&lt;br&gt;&#xA;शक्ति-विषये च प्रति-दिनं निष्क्रामेत्।   ॥५।६।१२॥&lt;br&gt;&#xA;बहिश् च रक्षिभिर् अन्यद् एव कारणम् अपदिश्य संसृजेत।   ॥५।६।१३॥&lt;br&gt;&#xA;अन्तश्-चारिण्यां च परिचारिकायां विदितार्थायां सक्तम् आत्मानं रूपयेत्। तद्-अ-लाभाच् च शोकम् अन्तः-प्रवेशिनीभिश् च दूती-कल्पं सकलम् आचरेत्।   ॥५।६।१४॥&lt;br&gt;&#xA;राज-प्रनिधींश् च बुध्येत।   ॥५।६।१५॥&lt;br&gt;&#xA;दूत्यास् त्व् अ-सञ्चारे यत्र गृहीताकारायाः प्रयोज्याया दर्शन-योगस् तत्रावस्थानम्।   ॥५।६।१६॥&lt;br&gt;&#xA;तस्मिन्न् अपि तु रक्षिषु परिचारिका-व्यपदेशः।   ॥५।६।१७॥&lt;br&gt;&#xA;चक्षुर् अनुबध्नन्त्याम् इङ्गिताकार-निवेदनम्॥५।६।१९ यत्र सम्पातो ऽस्यास् तत्र चित्र-कर्मणस् तद्-युक्तस्य व्यर्थानां गीत-वस्तुकानां क्रीडनकानां कृत-चिह्नानाम् आपीनकानाम्((१५३)) अङ्गुलीयकस्य च निधानम्।   ॥५।६।१८॥&lt;br&gt;&#xA;प्रत्य्-उत्तरं तया दत्तं प्रपश्येत्। ततः प्रवेशने यतेत।   ॥५।६।२०॥&lt;br&gt;&#xA;यत्र चास्य नियतं गमनम् इति विद्यात् तत्र प्रछन्नस्य प्राग् एवावस्थानम्।   ॥५।६।२१॥&lt;br&gt;&#xA;रक्षि-पुरुष-रूपो वा तद्-अनुज्ञात-वेलायां प्रविशेत्।   ॥५।६।२२॥&lt;br&gt;&#xA;आस्तरण-प्रावरण-वेष्टितस्य वा प्रवेश-निर्हारौ।   ॥५।६।२३॥&lt;br&gt;&#xA;पुटा-पुट-योगैर् वा नष्टच्छाया-रूपः।   ॥५।६।२४॥&lt;br&gt;&#xA;तत्रायं प्रयोगः ण् नकुल-हृदयं चोरकतुम्बी-फलानि सर्पाक्षीणि चान्तर्धूमेन पचेत्। ततो ऽञ्जनेन सम-भागेन पेषयेत्। अनेनाभ्यक्त-नयनो नष्ट-च्छाया-रूपश् चरति [अन्यैष् च जल-ब्रह्म-क्षेम-शिरः-प्रणीतैर् बाह्य-पानकैर् वा।   ॥५।६।२५॥&lt;br&gt;&#xA;रात्रि-कौमुदीषु च दीपिका-सम्बाधे सुरङ्गया वा।   ॥५।६।२६॥&lt;br&gt;&#xA;तत्रैतद् भवति((१५४))।   ॥५।६।२७॥&lt;br&gt;&#xA;द्रव्याणाम् अपि निर्हारे पानकानां प्रवेशने। आपानकोत्सवार्थे ऽपि चेटिकानां च सम्भ्रमे॥   ॥५।६।२७व्॥&lt;br&gt;&#xA;व्यत्यासे वेश्मनां चैव रक्षिणां च विपर्यये। उद्यान-यात्रा-गमने यात्रातश् च प्रवेशने॥   ॥५।६।२७व्॥&lt;br&gt;&#xA;दीर्घ-कालोदयां यात्रां प्रोषिते चापि राजनि। प्रवेशनं भवेत् प्रायो यूनां निष्क्रमणं तथा॥   ॥५।६।२७व्॥&lt;br&gt;&#xA;परस्परस्य कार्याणि ज्ञात्वा चान्तःपुरालयाः। एक-कार्यास् ततः कुर्युः शेषाणाम् अपि भेदनम्॥   ॥५।६।२८व्॥&lt;br&gt;&#xA;दूषयित्वा ततो ऽन्योन्यम् एक-कार्यार्पणे स्थिरः। अ-भेद्यतां गतः सद्यो यथेष्टं फलम् अश्नुते॥   ॥५।६।२८व्॥&lt;br&gt;&#xA;तत्र राज-कुल-चारिण्य एव लक्षण्यान् पुरुषान् अन्तः-पुरं प्रवेशयन्ति नाति-सु-रक्षत्वाद् अपरान्तिकानाम्।   ॥५।६।२९॥&lt;br&gt;&#xA;क्षत्रिय-सञ्ज्ञकैर् अन्तः-पुर-रक्षिभिर् एवार्थं साधयन्त्य् आभीरकाणाम्।   ॥५।६।३०॥&lt;br&gt;&#xA;प्रेष्याभिः सह तद्-वेषान् नागरक-पुत्रान् प्रवेशयन्ति वात्सगुल्मकानाम्।   ॥५।६।३१॥&lt;br&gt;&#xA;स्वैर् एव पुत्रैर् अन्तः-पुराणि काम-चारैर् जननी-वर्जम् उपयुज्यन्ते वैदर्भकानाम्।   ॥५।६।३२॥&lt;br&gt;&#xA;तथा प्रवेशिभिर् एव ज्ञाति-सम्बन्धिभिर् नान्यैर् उपयुज्यन्ते स्त्रैराजकानाम्।   ॥५।६।३३॥&lt;br&gt;&#xA;ब्राह्मणैर् मित्रैर् भृत्यैर् दास-चेटैश् च गौडानाम्।   ॥५।६।३४॥&lt;br&gt;&#xA;परिस्पन्दाः कर्मकराश् चान्तः-पुरेष्व् अ-निषिद्द्धा अन्ये ऽपि तद्-रूपाश् च सैन्धवानाम्।   ॥५।६।३५॥&lt;br&gt;&#xA;अर्थेन रक्षिणम् उपगृह्य साहसिकाः संहताः प्रविशन्ति हैमवतानाम्।   ॥५।६।३६॥&lt;br&gt;&#xA;पुष्प-दान-नियोगान् नगर-ब्राह्मणा राज-विदितम् अन्तः-पुराणि गच्छन्ति। पटान्तरितश् चैषाम् आलापः। तेन प्रसङ्गेन व्यतिकरो भवति बङ्ग-अङ्ग-कलिङ्गकानाम्।   ॥५।६।३७॥&lt;br&gt;&#xA;संहत्य नवदशेत्य् एकैकं युवानं प्रच्छादयन्ति प्राच्यानाम् इति। एवं पर-स्त्रियः प्रकुर्वीत। ॥५।६।३८॥&lt;/p&gt;</description>
    </item>
    <item>
      <title>४९</title>
      <link>https://vishvAsa.github.io/kalpAntaram/kAmaH/kAmasUtram/5_pAradArikam/6/49/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/5_pAradArikam/6/49/</guid>
      <description>&lt;p&gt;एभ्य एव च कारणेभ्यः स्व-दारान् रक्षेत्।   ॥५।६।३९॥&lt;br&gt;&#xA;कामोपधा-शुद्धान्((१५६)) रक्षिणो ऽन्तः-पुरे स्थापयेद् इत्य् आचार्याः।   ॥५।६।४०॥&lt;br&gt;&#xA;ते हि भयेन चार्थेन चान्यं प्रयोजयेयुस् तस्मात् काम-भयार्थोपधा-शुद्धान् इति गोणिकापुत्रः((१५७))।   ॥५।६।४१॥&lt;br&gt;&#xA;अ-द्रोहो धर्मस् तम् अपि भयाज् जह्याद् अतो धर्म-भयोपधा-शुद्धान् इति वात्स्यायनः।   ॥५।६।४२॥&lt;br&gt;&#xA;वाक्याभिधायिनीभिश् च गूढाकाराभिः प्रमादभिर् आत्म-दारान्((१५८)) उपदध्याच् छौचा-शौच-परिज्ञानार्थम् इति बाभ्रवीयाः   ॥५।६।४३॥&lt;br&gt;&#xA;दुष्टानां युवतिषु सिद्धत्वान् ना-कस्माद् अ-दुष्ट-दूषणम् आचरेद् इति वात्स्यायनः((१५९))।   ॥५।६।४४॥&lt;br&gt;&#xA;अति-गोष्ठी निर्-अङ्कुशत्वं भर्तुः स्वैरता पुरुषैः सहा-नियन्त्रणता प्रवासे ऽवस्थानं विदेशे निवासः स्व-वृत्त्य्-उपघातः स्वैरिणी-संसर्गः पत्युर् ईर्ष्यालुता चेति स्त्रीणां विनाश-कारणानि।   ॥५।६।४५॥&lt;br&gt;&#xA;सन्दृश्य शास्त्रतो योगान् पारदारिक-लक्षितान्। न याति च्छलनां कश् चिद् स्व-दारान् प्रति शास्त्रवित्॥   ॥५।६।४६व्॥&lt;br&gt;&#xA;पाक्षिकत्वात् प्रयोगाणाम् अपायानां च दर्शनात्। धर्मार्थयोश् च वैलोम्यान् नाचरेत् पारदारिकम्॥   ॥५।६।४७व्॥&lt;br&gt;&#xA;तद् एतद् दार-गुप्त्य्-अर्थम् आरब्धं श्रेयसे नृणाम्। प्रजानां दूषणायैव न विज्ञेयो ऽस्य संविधिः((१६०))॥ ॥५।६।४८व्॥&lt;/p&gt;</description>
    </item>
  </channel>
</rss>

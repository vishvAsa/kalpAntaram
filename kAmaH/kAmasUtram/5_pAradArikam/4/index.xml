<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/5_pAradArikam/4/</link>
    <description>Recent content in &#43;४ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/5_pAradArikam/4/index.xml" rel="self" type="application/rss+xml" />
    <item>
      <title>४६ दूती-कर्म-प्रकरणम्</title>
      <link>https://vishvAsa.github.io/kalpAntaram/kAmaH/kAmasUtram/5_pAradArikam/4/46_dUtI-karma-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/5_pAradArikam/4/46_dUtI-karma-prakaraNam/</guid>
      <description>&lt;p&gt;४६ दूती-कर्म-प्रकरणम्&lt;/p&gt;&#xA;&lt;p&gt;दर्शितेङ्गिताकारं तु प्रविरल-दर्शनाम्((१४२)) अ-पूर्वां च दूत्योपसर्पयेत्।   ॥५।४।१॥&lt;br&gt;&#xA;सैनां शीलतो ऽनुप्रविश्याख्यान-कपटैः सुभगं-करण-योगैर् लोक-वृत्तान्तैः कवि-कथाभिः पारदारिक-कथाभिश् च तस्याश् च रूप-विज्ञान-दाक्षिण्य-शीलानुप्रशंसाभिश् च तां रञ्जयेत्।   ॥५।४।२॥&lt;br&gt;&#xA;कथम् एवं-विधायास् तवायम् इत्थं-भूतः पतिर् इति चानुशयं ग्राहयेत्।   ॥५।४।३॥&lt;br&gt;&#xA;न तव सुभगे दास्यम् अपि कर्तुं युक्त इति ब्रूयात्।   ॥५।४।४॥&lt;br&gt;&#xA;मन्द-वेगताम् ईर्ष्यालुतां शठताम् अ-कृत-ज्ञतां चासम्भोग-शीलतां कदर्यतां चपलताम् अन्यानि च यानि तस्मिन् गुप्तान्य् अस्या अभ्याशे सति सद्-भावे ऽतिशयेन भाषेत।   ॥५।४।५॥&lt;br&gt;&#xA;येन च दोषेणोद्विग्नां लक्षयेत् तेनैवानुप्रविशेत्।   ॥५।४।६॥&lt;br&gt;&#xA;यदासौ मृगी तदा नैव शशता-दोषः।   ॥५।४।७॥&lt;br&gt;&#xA;एतेनैव बडव-हस्तिनी-विषयश् चोक्तः।   ॥५।४।८॥&lt;br&gt;&#xA;नायिकाया एव तु विश्वास्यताम् उपलभ्य दूतीत्वेनोपसर्पयेत् प्रथम-साहसायां सूक्ष्म-भावायां चेति गोणिकापुत्रः।   ॥५।४।९॥&lt;br&gt;&#xA;सा नायकस्य चरितम् अनुलोमतां कामितानि च कथयेत्।   ॥५।४।१०॥&lt;br&gt;&#xA;प्रसृत-सद्भावायां च युक्त्या कार्य-शरीरम् इत्थं वदेत्।   ॥५।४।११॥&lt;br&gt;&#xA;शृणु विचित्रम् इदं सुभगे त्वां किल दृष्त्वामुत्रासाव् इत्थं गोत्र-पुत्रो नायकश् चित्तोन्मादम् अनुभवति। प्रकृत्या सु-कुमारः कदा चिद् अन्यत्रापरिक्लिष्ट-पूर्वस् तपस्वी। ततो ऽधुना शक्यम् अनेन मरणम् अप्य् अनुभवितुम् इति वर्णयेत्।   ॥५।४।१२॥&lt;br&gt;&#xA;तत्र सिद्धा द्वितीये ऽहनि वाचि वक्त्रे दृष्ट्यां च प्रसादम् उपलक्ष्य पुनर् अपि कथां प्रवर्तयेत्।   ॥५।४।१३॥&lt;br&gt;&#xA;शृण्वत्यां चाहल्याविमारक-शाकुन्तलादीन्य् अन्यान्य् अपि लौकिकानि च कथयेत् तद्-युक्तानि।   ॥५।४।१४॥&lt;br&gt;&#xA;वृषतां चतुःषष्टि-विज्ञतां सौभाग्यं च नायकस्य। श्लाघनीयतां चास्य प्रच्छन्नं सम्प्रयोगं भूतम् अ-भूत-पूर्वं वा वर्णयेत्।   ॥५।४।१५॥&lt;br&gt;&#xA;आकारं चास्य लक्षयेत्।   ॥५।४।१६॥&lt;br&gt;&#xA;स-विहसितं दृष्ट्वा सम्भाषते।   ॥५।४।१७॥&lt;br&gt;&#xA;आसने चोपनिमन्त्रयते।   ॥५।४।१८॥&lt;br&gt;&#xA;क्वासितं क्व शयितं क्व भुक्तं क्व चेष्टितं किं वा कृतम् इति पृच्छति।   ॥५।४।१९॥&lt;br&gt;&#xA;विविक्ते दर्शयत्य् आत्मानम्।   ॥५।४।२०॥&lt;br&gt;&#xA;आख्यानकानि नियुङ्क्ते॥५।४।२२ चिन्तयन्ती निःश्वासीति विजृम्भते च।   ॥५।४।२१॥&lt;br&gt;&#xA;प्रीति-दायं च ददाति।   ॥५।४।२३॥&lt;br&gt;&#xA;इष्टेषूत्सवेषु च स्मरति।   ॥५।४।२४॥&lt;br&gt;&#xA;पुनर्-दर्शनानुबन्धं विसृजति।   ॥५।४।२५॥&lt;br&gt;&#xA;साधु-वादिनी सती किम् इदम् अ-शोभनम् अभिधत्स इति कथाम् अनुबध्नाति।   ॥५।४।२६॥&lt;br&gt;&#xA;नायकस्य शाठ्य-चापल्य-सम्बद्धान् दोषान् ददाति।   ॥५।४।२७॥&lt;br&gt;&#xA;पूर्व-प्रवृत्तं च तत्-सन्दर्शनं कथाभियोगं च स्वयम् अ-कथयन्ती तयोच्यमानम् आकाङ्क्षति।   ॥५।४।२८॥&lt;br&gt;&#xA;नायक-मनोरथेषु च कथ्यमानेषु स-परिभवं नाम हसति। न च निर्वदतीति।   ॥५।४।२९॥&lt;br&gt;&#xA;दूत्य् एनां दर्शिताकारां नायकाभिज्ञानैर् उपबृंहयेत्।   ॥५।४।३०॥&lt;br&gt;&#xA;अ-संस्तुतां तु गुण-कथनैर् अनुराग-कथाभिश् चावर्जयेत्।   ॥५।४।३१॥&lt;br&gt;&#xA;नासंस्तुतादृष्टाकारयोर् दूत्यम् अस्तीत्य् औद्दालकिः।   ॥५।४।३२॥&lt;br&gt;&#xA;अ-संस्तुतयोर् अपि संसृष्टाकारयोर् अस्तीति बाभ्रवीयाः।   ॥५।४।३३॥&lt;br&gt;&#xA;संस्तुतयोर् अप्य् अ-संसृष्टाकारयोर् अस्तीति गोणिकापुत्रः।   ॥५।४।३४॥&lt;br&gt;&#xA;अ-संस्तुतयोर् अ-दृष्टाकारयोर् अपि दूती-प्रत्ययाद् इति वात्स्यायनः।   ॥५।४।३५॥&lt;br&gt;&#xA;तासां मनो-हराण्य् उपायनानि ताम्बूलम् अनुलेपनं स्रजम् अङ्गुलीयकं वासो वा तेन प्रहितं दर्शयेत्।   ॥५।४।३६॥&lt;br&gt;&#xA;तेषु नायकस्य यथार्थं नख-दशन-पदानि तानि तानि च चिह्नानि स्युः।   ॥५।४।३७॥&lt;br&gt;&#xA;वाससि च कुङ्कुमाङ्कम् अञ्जलिं निदद्यात्।   ॥५।४।३८॥&lt;br&gt;&#xA;पत्र-च्छेद्यानि नानाभिप्रायाकृतीनि दर्शयेत्। लेख-पत्त्र-गर्भाणि कर्ण-पत्त्राण्य् आपीडांश् च।   ॥५।४।३९॥&lt;br&gt;&#xA;तेषु स्व-मनोरथाख्यापनम्। प्रतिप्राभृत-दाने((१४३)) चैनां नियोजयेत्।   ॥५।४।४०॥&lt;br&gt;&#xA;एवं कृत-परस्पर-परिग्रहयोश् च दूती-प्रत्ययः समागमः।   ॥५।४।४१॥&lt;br&gt;&#xA;स तु देवताभिगमने यात्रायाम् उद्यान-क्रीडायां जलावतरणे विवाहे यज्ञ-व्यसनोत्सवेष्व् अग्न्य्-उत्पाते चौर-विभ्रमे जनपदस्य चक्रारोहणे प्रेक्ष-व्यापारेषु तेषु तेषु च कार्येष्व् इति बाभ्रवीयाः।   ॥५।४।४२॥&lt;br&gt;&#xA;सखी-भिक्षुकी-क्षपणिका-तापसी-भवनेषु सुखोपाय इति गोणिकापुत्रः।   ॥५।४।४३॥&lt;br&gt;&#xA;तस्या एव तु गेहे विदित-निष्क्रम-प्रवेशे चिन्तितात्यय-प्रतीकारे प्रवेशनम् उपपन्नं निष्क्रमणम् अ-विज्ञात-कालं च तन् नित्यं सुखोपायं चेति वात्स्यायनः।   ॥५।४।४४॥&lt;br&gt;&#xA;निसृष्टार्था[१] परिमितार्था[२] पत्र-हारी[३] स्वयन्दूती[४] मूढ-दूती[५] भार्या-दूती[६] मूक-दूती[७] वात-दूती[८] चेति दूती-विशेषाः।   ॥५।४।४५॥&lt;br&gt;&#xA;नायकस्य नायिकायाश् च यथामनीषितम् अर्थम् उपलभ्य स्व-बुद्ध्या कार्य-सम्पादिनी निसृष्टार्था[१]।   ॥५।४।४६॥&lt;br&gt;&#xA;सा प्रायेण संस्तुत-सम्भाषणयोः।   ॥५।४।४७॥&lt;br&gt;&#xA;नायिकया प्रयुक्ता अ-संस्तुत-सम्भाषणयोर् अपि।   ॥५।४।४८॥&lt;br&gt;&#xA;कौतुकाच् चानुरूपौ युक्ताव् इमौ परस्परस्येत्य् अ-संस्तुतयोर् अपि।   ॥५।४।४९॥&lt;br&gt;&#xA;कार्यैकदेशम् अभियोगैकदेशं चोपलभ्य शेषं सम्पादयतीति परिमितार्था[२]।   ॥५।४।५०॥&lt;br&gt;&#xA;सा दृष्ट-परस्पराकारयोः प्रविरल-दर्शनयोः।   ॥५।४।५१॥&lt;br&gt;&#xA;सन्देश-मात्रं प्रापयतीति पत्र-हारी[३]।   ॥५।४।५२॥&lt;br&gt;&#xA;सा प्रगाढ-सद्भावयोः संसृष्टयोश् च देश-काल-सम्बोधनार्थम्।   ॥५।४।५३॥&lt;br&gt;&#xA;दौत्येन प्रहितान्यया स्वयम् एव नायकम् अभिगच्छेद् अजानती नाम तेन सहोपभोगं स्वाप्ने वा कथयेत्। गोत्र-स्खलितं भार्यां चास्य निन्देत्। त्द्-व्यपदेशेन स्वयम् ईर्ष्यां दर्शयेत्। नख-दशन-चिह्नितं वा किं चिद् दद्यात्। भवते ऽहम् आदौ दातुं सङ्कल्पितेति चाभिदधीत। मम भार्याया का रमणीयेति विविक्ते पर्यनुयुञ्जीत सा स्वयं-दूती[४]।   ॥५।४।५४॥&lt;br&gt;&#xA;तस्य विविक्ते दर्शनं प्रतिग्रहश् च।   ॥५।४।५५॥&lt;br&gt;&#xA;प्रतिग्रह-च्छलेनान्याम् अभिसन्धायास्याः सन्देशाश्रवण-द्वारेण नायकं साधयेत् तां चोपहन्यात् सापि स्वयं-दूती[४]।   ॥५।४।५६॥&lt;br&gt;&#xA;एतया नायको ऽप्य् अन्य-दूतश् च व्याख्यातः।   ॥५।४।५७॥&lt;br&gt;&#xA;नायक-भार्यां मुग्धां विश्वास्यायन्त्रणयानुप्रविश्य नायकस्य चेष्टितानि पृच्छेत्। योगाञ् शिक्षयेत्। साकारं मण्डयेत्। कोपम् एनां ग्राहयेत्। एवं च प्रतिपद्यस्वेति श्रावयेत्। स्वयं चास्यां नख-दशनपदानि निर्वर्तयेत्। तेन द्वारेण नायाकम् आकारयेत् सा मूढ-दूती[५]।   ॥५।४।५८॥&lt;br&gt;&#xA;तस्यास् तयैव प्रत्युत्तराणि योजयेत्।   ॥५।४।५९॥&lt;br&gt;&#xA;स्व-भार्यां वा मूढं प्रयोज्य तया सह विश्वासेन योजयित्वा तयैवाकारयेत्। आत्मनश् च वैचक्षण्यं प्रकाशयेत्। सा भार्या-दुती[६] तस्यास् तयैवाकार-ग्रहणम्।   ॥५।४।६०॥&lt;br&gt;&#xA;बालां वा परिचारिकाम् अ-दोष-ज्ञाम् अ-दुष्टेनोपायेन प्रहिणुयात्। तत्र स्रजि कर्णपत्त्रे वा गूढ-लेख-निधानं नख-दशन-पदम् वा सा मूक-दूती[७]। तस्यास् तयैव प्रत्युत्तर-प्रार्थनम्।   ॥५।४।६१॥&lt;br&gt;&#xA;पूर्व-प्रस्तुतार्थ-लिङ्ग-सम्बद्धम् अन्य-जना-ग्रहणीयं लौकिकार्थं व्यर्थं वा वचनम् उदासीना या श्रावयेत् सा वात-दूती[८]। तस्या अपि तयैव प्रत्युत्तर-प्रार्थनम्   ॥५।४।६२॥&lt;br&gt;&#xA;इति तासां विशेषाः॥५।४।६३ भवन्ति चात्र श्लोकाः   ॥५।४।६२च्॥&lt;br&gt;&#xA;विधवेक्षणिका दासी भिक्षुकी शिल्प-कारिका। प्रविशत्य् आसु विश्वासं दूती-कार्यं च विन्दति॥   ॥५।४।६३व्॥&lt;br&gt;&#xA;सङ्क्षेपेण दूती-कर्माण्य् आह   ॥५।४।६४॥&lt;br&gt;&#xA;विद्वेषं ग्राहयेत् पत्यौ रमणीयानि वर्णयेत्। चित्रान् सुरत-सम्भोगान् अन्यासाम् अपि दर्शयेत्॥   ॥५।४।६४व्॥&lt;br&gt;&#xA;नायकस्यानुरागं च पुनश् च रति-कौशलम्। प्रार्थनां चाधिक-स्त्रीभिर् अवष्टम्भं च वर्णयेत्॥   ॥५।४।६५व्॥&lt;br&gt;&#xA;अ-सङ्कल्पितम् अप्य् अर्थम् उत्सृष्टं दोष-कारणात्। पुनर् आवर्तयत्य् एव दूती वचन-कौशलात्((१४४))॥ ॥५।४।६६व्॥&lt;/p&gt;</description>
    </item>
  </channel>
</rss>

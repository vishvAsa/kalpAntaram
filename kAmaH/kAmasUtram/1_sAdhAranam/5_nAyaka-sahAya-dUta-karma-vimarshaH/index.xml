<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;५ नायक-सहाय-दूत-कर्म-विमर्शः on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/1_sAdhAranam/5_nAyaka-sahAya-dUta-karma-vimarshaH/</link>
    <description>Recent content in &#43;५ नायक-सहाय-दूत-कर्म-विमर्शः on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/1_sAdhAranam/5_nAyaka-sahAya-dUta-karma-vimarshaH/index.xml" rel="self" type="application/rss+xml" />
    <item>
      <title>५</title>
      <link>https://vishvAsa.github.io/kalpAntaram/kAmaH/kAmasUtram/1_sAdhAranam/5_nAyaka-sahAya-dUta-karma-vimarshaH/5/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/1_sAdhAranam/5_nAyaka-sahAya-dUta-karma-vimarshaH/5/</guid>
      <description>&lt;p&gt;कामश् चतुर्षु वर्णेषु स-वर्णतः शास्त्रतश् चानन्य-पूर्वायां प्रयुज्यमानः पुत्रीयो यशस्यो लौकिकश् च भवति।   ॥१।५।१॥&lt;br&gt;&#xA;तद्-विपरीत उत्तम-वर्नासु परपरिगृहीतासु च। प्रतिषिद्धो ऽवर-वर्णास्व् अ-निरवसितासु। वेश्यासु पुनर्भूषु च न शिष्टो न प्रतिषिद्धः। सुखार्थत्वात्।   ॥१।५।२॥&lt;br&gt;&#xA;तत्र नायिकास् तिस्रः कन्या पुनर्भूर् वेश्या च। इति।   ॥१।५।३॥&lt;br&gt;&#xA;अन्य-कारण-वशात् पर-परिगृहीतापि पाक्षिकी चतुर्थीति गोणिकापुत्रः।   ॥१।५।४॥&lt;br&gt;&#xA;स यदा मन्यते स्वैरिणीयम्॥१।५।६ अन्यतो ऽपि बहुशो व्यवसित-चारित्रा तस्यां वेश्यायाम् इव गमनम् उत्तम-वर्णिन्याम् अपि न धर्म-पीडां करिष्यति पुनर्भूर् इयम्।   ॥१।५।५॥&lt;br&gt;&#xA;अन्यपूर्वावरुद्धा नात्र शङ्कास्ति।   ॥१।५।७॥&lt;br&gt;&#xA;पतिं वा महान्तम् ईश्वरम् अस्मद्-अ-मित्र-संसृष्टम् इयम् अवगृह्य प्रभुत्वेन चरति। सा मया संसृष्टा स्नेहाद् एनं व्यावर्तयिष्यति।   ॥१।५।८॥&lt;br&gt;&#xA;वि-रसं वा मयि शक्तम् अपकर्तु-कामं च प्रकृतिम् आपादयिष्यति।   ॥१।५।९॥&lt;br&gt;&#xA;तया वा मित्री-कृतेन मित्र-कार्यम् अ-मित्र-प्रतीघातम् अन्यद् वा दुष्-प्रतिपादकं कार्यं साधयिष्यामि।   ॥१।५।१०॥&lt;br&gt;&#xA;संसृष्टो वानया हत्वास्याः पतिम् अस्मद्-भाव्यं तद्-ऐश्वर्यम् एवम् अधिगमिष्यामि।   ॥१।५।११॥&lt;br&gt;&#xA;निर्-अत्ययं वास्या गमनम् अर्थानुबद्धम्। अहं च निः-सारत्वात् क्षीण-वृत्त्य्-उपायः। सो ऽहम् अनेनोपायेन तद्-धनम् अतिमहद् अ-कृच्छ्राद् अधिगमिष्यामि।   ॥१।५।१२॥&lt;br&gt;&#xA;मर्म-ज्ञा वा मयि दृढम् अभिकामा सा माम् अन्-इच्छन्तं दोष-विख्यापनेन दूषयिष्यति।   ॥१।५।१३॥&lt;br&gt;&#xA;अ-सद्-भूतं वा दोषं श्रद्धेयं दुष्-परिहारं मयि क्षेप्स्यति येन मे विनाशः स्यात्।   ॥१।५।१४॥&lt;br&gt;&#xA;आयतिमन्तं वा वश्यं पतिं मत्तो विभिद्य द्विषतः सङ्ग्राहयिष्यति।   ॥१।५।१५॥&lt;br&gt;&#xA;स्वयं वा तैः सह संसृज्येत। मद्-अवरोधानां वा दूषयिता पतिर् अस्यास् तद् अस्याहम् अपि दारान् एव दूषयन् प्रतिकरिष्यामि।   ॥१।५।१६॥&lt;br&gt;&#xA;राज-नियोगाच् चान्तर्-वर्तिनं शत्रुं वास्य निर्हनिष्यामि।   ॥१।५।१७॥&lt;br&gt;&#xA;याम् अन्यां कामयिष्ये सास्या वशगा। ताम् अनेन सङ्क्रमेणाधिगमिष्यामि।   ॥१।५।१८॥&lt;br&gt;&#xA;कन्याम् अ-लभ्यां वात्माधीनाम् अर्थ-रूपवतीं मयि सङ्क्रामयिष्यति।   ॥१।५।१९॥&lt;br&gt;&#xA;ममा-मित्रो वास्याः पत्या सहैकी-भावम् उपगतस् तम् अनया रसेन योजयिष्यामीत्य् एवम्-आदिभिः कारणैः पर-स्त्रियम् अपि प्रकुर्वीत।   ॥१।५।२०॥&lt;br&gt;&#xA;इति साहसिक्यं न केवलं रागाद् एव।   ॥१।५।२१॥&lt;br&gt;&#xA;इति पर-परिग्रह-गमण-कारणानि।   ॥१।५।२१च्॥&lt;br&gt;&#xA;एतैर् एव कारणैर् महा-मात्र-सम्बद्धा राज-सम्बद्धा वा तत्रैक-देश-चारिणी का चिद् अन्या वा कार्य-सम्पादिनी विधवा पञ्चमीति चारायणः।   ॥१।५।२२॥&lt;br&gt;&#xA;सैव प्रव्रजिता षष्ठीति सुवर्णनाभः।   ॥१।५।२३॥&lt;br&gt;&#xA;गणिकाया दुहिता परिचारिका वानन्य-पूर्वा सप्तमीति घोटकमुखः।   ॥१।५।२४॥&lt;br&gt;&#xA;उत्क्रान्त-बाल-भावा कुल-युवतिर् उपचारान्यत्वाद् अष्टमीति गोनर्दीयः।   ॥१।५।२५॥&lt;br&gt;&#xA;कार्यान्तरा-भावाद् एतासाम् अपि पूर्वास्व् एवोपलक्षणम् तस्माच् चतस्र एव नायिका इति वात्स्यायनः।   ॥१।५।२६॥&lt;br&gt;&#xA;भिन्नत्वात् तृतीय-प्रकृतिः पञ्चमीत्य् एके।   ॥१।५।२७॥&lt;br&gt;&#xA;एक एव तु सार्वलौकिको नायकः। प्रच्छन्नस् तु द्वितीयः। विशेषालाभात्। उत्तमाधम-मध्यमतां तु गुण-गुणतो विद्यात्। तांस् तूभयोर् अपि गुणा-गुणान् वैशिके वक्ष्यामः।   ॥१।५।२८॥&lt;br&gt;&#xA;अ-गम्यास् त्व् एवैताः कुष्ठिन्य् उन्मत्ता पतिता भिन्न-रहस्या प्रकाश-प्रार्थिनी गत-प्राय- यौवनातिश्वेतातिकृष्णा दुर्-गन्धा सम्बन्धिनी सखी प्रव्रजिता सम्बन्धि-सखि-श्रोत्रिय- राज-दाराश् च।   ॥१।५।२९॥&lt;br&gt;&#xA;दृष्ट-पञ्च-पुरुषा ना-गम्या का चिद् अस्तीति बाभ्रवीयाः।   ॥१।५।३०॥&lt;br&gt;&#xA;सम्बन्धि-सखि-श्रोत्रिय-राज-दार-वर्जम् इति गोणिकापुत्रः।   ॥१।५।३१॥&lt;br&gt;&#xA;सह-पांसु-क्रीडितम् उपकार-सम्बद्धं समान-शील-व्यसनं सहाध्यायिनं यश् चास्य मर्मणि रहस्यानि च विद्यात् यस्य चायं विद्याद् वा धात्र्-अपत्यं सह-संवृद्धं मित्रम्।   ॥१।५।३२॥&lt;br&gt;&#xA;पितृ-पैतामहम् अ-विसंवादकम् अ-दृष्ट-वैकृतं वश्यं ध्रुवम् अ-लोभ-शीलम् अ-परिहार्यम् अ-मन्त्र-विस्रावीति मित्र-सम्पत्।   ॥१।५।३३॥&lt;br&gt;&#xA;रजक-नापित-मालाकार-गान्धिक-सौरिक-भिक्षुक-गोपालक-ताम्बूलिक-सौवर्णिक-पीठमर्द- विट-विदूषकादयो मित्राणि। तद्-योषिन् मित्राश् च नागरकाः स्युर् इति वात्स्यायनः।   ॥१।५।३४॥&lt;br&gt;&#xA;यद् उभयोः साधारणम् उभयत्रोदारं विशेषतो नायिकायाः सु-विस्रब्धं तत्र दूत-कर्म।   ॥१।५।३५॥&lt;br&gt;&#xA;पटुता धाष्ट्र्यम् इङ्गिताकार-ज्ञता प्रतारण-काल-ज्ञता विषह्य-बुद्धित्वं लघ्वी प्रतिपत्तिः सोपाया च   ॥१।५।३६॥&lt;br&gt;&#xA;इति दूत-गुणाः।   ॥१।५।३६च्॥&lt;br&gt;&#xA;भवति चात्र श्लोकः।   ॥१।५।३७॥&lt;br&gt;&#xA;आत्मवान् मित्रवान् युक्तो भावज्ञो देश-काल-वित्। अ-लभ्याम् अप्य् अ-यत्नेन स्त्रियं संसाधयेन् नरः॥ ॥१।५।३७व्॥&lt;/p&gt;</description>
    </item>
  </channel>
</rss>

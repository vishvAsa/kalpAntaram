<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ नागरक-वृत्तम् on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmaH/kAmasUtram/1_sAdhAranam/4_nAgaraka-vRttam/</link>
    <description>Recent content in &#43;४ नागरक-वृत्तम् on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/kAmaH/kAmasUtram/1_sAdhAranam/4_nAgaraka-vRttam/index.xml" rel="self" type="application/rss+xml" />
    <item>
      <title>४</title>
      <link>https://vishvAsa.github.io/kalpAntaram/kAmaH/kAmasUtram/1_sAdhAranam/4_nAgaraka-vRttam/4/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/kAmaH/kAmasUtram/1_sAdhAranam/4_nAgaraka-vRttam/4/</guid>
      <description>&lt;p&gt;गृहीत-विद्यः प्रतिग्रह-जय-क्रय-निर्वेशाधिगतैर् अर्थैर् अन्वयागतैर् उभयैर् वा गार्हस्थ्यम् अधिगम्य नागरक-वृत्तं वर्तेत।   ॥१।४।१॥&lt;br&gt;&#xA;नगरे पत्तने खर्वटे महति वा सज्-जनाश्रये स्थानम्। यात्रा-वशाद् वा।   ॥१।४।२॥&lt;br&gt;&#xA;तत्र भवनम् आसन्नोदकं वृक्ष-वाटिकवद् विभक्त-कर्म-कक्षं द्वि-वास-गृहं कारयेत्।   ॥१।४।३॥&lt;br&gt;&#xA;बाह्ये च वास-गृहे सु-श्लक्ष्णम् उभयोपधानं मध्ये विनतं शुक्लोत्तर-च्छदं शयनीयं स्यात्। प्रतिशय्यिका च। तस्य शिरो-भागे कूर्च-स्थानं वेदिका च। तत्र रात्रि-शेषम् अनुलेपनं माल्यं सिक्थ-करण्डकं सौगन्धिक-पुटिका मातुलुङ्ग-त्वचस् ताम्बूलानि च स्युः। भूमौ पतद्ग्रहः। नाग-दन्तावसक्ता वीणा। चित्र-फलकम्। वर्तिकासमुद्गकः। यः कश् चित् पुस्तकः। कुरण्टक-मालाश् च। नातिदूरे भूमौ वृत्तास्तरणं समस्तकम्। आकर्ष-फलकं द्यूत-फलकं च। तस्य बहिः क्रीडा-शकुनि- पञ्जराणि। एकान्ते च तक्ष-तक्षञ-स्थानम् अन्यासां च क्रीडानाम्। स्व्-आस्तीर्णा प्रेङ्खदोला वृक्ष-वाटिकायां स-प्रच्छाया। स्थण्डिल-पीठिका च स-कुसुमेति भवन-न्यासः।   ॥१।४।४॥&lt;br&gt;&#xA;स प्रातर् उत्थाय कृत-नियत-कृत्यः गृहीत-दन्त-धावनः मात्रयानुलेपनं धूपं स्रजम् इति च गृहीत्वा दत्त्वा सिक्थकम् अलक्तकं च दृष्ट्वादर्शे मुख्म् गृहीत-मुख-वास- ताम्बूलः कार्याण्य् अनुतिष्ठेत्।   ॥१।४।५॥&lt;br&gt;&#xA;नित्यं स्नानम्। द्वितीयकम् उत्सादनम्। तृतीयकः फेनकः। चतुर्थकम् आयुष्यम्। पञ्चमकं दशमकं वा प्रत्यायुष्यम् इत्य् अ-हीनम्। सातत्याच् च संवृत-कक्षास्वेदापनोदः।   ॥१।४।६॥&lt;br&gt;&#xA;पूर्वाह्णापराह्णयोर् भोजनम्। सायं चारायणस्य।   ॥१।४।७॥&lt;br&gt;&#xA;भोजनानतरं शुक-सारिका-प्रलापन-व्यापाराः। लावक-कुक्कुट-मेष-युद्धानि तास् ताश् च कला-क्रीडाः। पीठमर्द-विट-विदूषकायत्ता व्यापाराः। दिवा-शय्या च।   ॥१।४।८॥&lt;br&gt;&#xA;गृहीत-प्रसाधनस्यापराह्णे गोष्ठी-विहाराः।   ॥१।४।९॥&lt;br&gt;&#xA;प्रदोषे च सङ्गीतकानि। तद्-अन्ते च प्रसाधिते वास-गृहे सञ्चारित-सुरभि-धूपे स-सहायस्य शय्यायाम् अभिसारिकाणां प्रतीक्षणम्।   ॥१।४।१०॥&lt;br&gt;&#xA;दूतीनां प्रेषणम् स्वयं वा गमनम्।   ॥१।४।११॥&lt;br&gt;&#xA;आगतानां च मनोहरैर् आलापैर् उपचारैश् च स-सहायस्योपक्रमाः॥१।४।१३ वर्ष-प्रमृष्ट-नेपथ्यानां दुर्-दिनाभिसारिकाणाम् स्वयम् एव पुनर्-मण्डनम् मित्र-जनेन वा परिचरणम् इत्य् आहोरात्रिकम्।   ॥१।४।१२॥&lt;br&gt;&#xA;घटा-निबन्धनम् गोष्ठी-समवायः समापानकम् उद्यान-गमनम् समस्याः क्रीडाश् च प्रवर्तयेत्।   ॥१।४।१४॥&lt;br&gt;&#xA;पक्षस्य मासस्य वा प्रज्ञाते ऽहनि सरस्वत्या भवने निय्क्तानां नित्यं समाजः।   ॥१।४।१५॥&lt;br&gt;&#xA;कुशीलवाश् चागन्तवः प्रेक्षणकम् एषां दद्युः। द्वितीये ऽहनि तेभ्यः पूजा नियतं लभेरन्। ततो यथा-श्रद्धम् एषां दर्शनम् उत्सर्गो वा। व्यसनोत्सवेषु चैषां पर्स्परस्यैक-कार्यता।   ॥१।४।१६॥&lt;br&gt;&#xA;आगन्तूनां च कृत-समवायानां पूजनम् अभ्युपत्तिश् च।   ॥१।४।१७॥&lt;br&gt;&#xA;इत्य् गण-धर्मः।   ॥१।४।१७च्॥&lt;br&gt;&#xA;एतेन तं तं देवता-विशेषम् उद्दिश्य सम्भावित-स्थितयो घटा व्याख्याताः।   ॥१।४।१८॥&lt;br&gt;&#xA;वेश्या-भवने सभायाम् अन्यतमस्योद्वसिते वा समान-विद्या-बुद्धि-शील-वित्त-वयसां सह वेश्याभिर् अनुरूपैर् आलापैर् आसन-बन्धो गोष्ठी।   ॥१।४।१९॥&lt;br&gt;&#xA;तत्र चैशां काव्य-समस्या कला-समस्या वा।   ॥१।४।२०॥&lt;br&gt;&#xA;तस्याम् उज्ज्वला लोक-कान्ताः पूज्याः। प्रीति-समानाश् चाहारितः।   ॥१।४।२१॥&lt;br&gt;&#xA;परस्पर-भवनेषु चापानकानि।   ॥१।४।२२॥&lt;br&gt;&#xA;तत्र मधु-मैरेय-सुरान् विविध-लवण-फल-हरित-शाक-तिक्त-कटुकाम्लोपदंशान् वेश्याः पाययेयुर् अनुपिबेयुश् च।   ॥१।४।२३॥&lt;br&gt;&#xA;एतेनोद्यान-गमनं व्याख्यातम्।   ॥१।४।२४॥&lt;br&gt;&#xA;पूर्वाह्ण एव स्व्-अलङ्कृतास् तुरगाधिरूढा वेश्याभिः सह परिचारकानुगता गच्छेयुः। दैवसिकीं च यात्रां तत्रानुभूय कुक्कुट-युद्ध-द्यूतैः प्रेक्षाभिर् अनुकूलैश् च चेष्टितैः कालं गमयित्वा अपराह्णे गृहीत-तद्-उपभोग-चिह्नास् तथैव प्रत्याव्रजेयुः।   ॥१।४।२५॥&lt;br&gt;&#xA;एतेन रचितोद्ग्राहोदकानां ग्रीष्मे जल-क्रीडा-गमनं व्याख्यातम्।   ॥१।४।२६॥&lt;br&gt;&#xA;यक्ष-रात्रिः। कौमुदी-जागरः। सु-वसन्तकः।   ॥१।४।२७॥&lt;br&gt;&#xA;सह-कार-भञ्जिका, अभ्यूषखादिका बिसखादिका नव-पत्त्रिका उदक-क्ष्वेडिका पाञ्चालानुयानम् एकशाल्मली कदम्ब-युद्धानि तास् ताश् च माहिमान्यो देश्याश् च क्रीडा जनेभ्यो विशिष्टम् आचरेयुः। इति सम्भूय-क्रीडाः।   ॥१।४।२८॥&lt;br&gt;&#xA;एकचारिणश् च विभव-सामर्थ्यात्।   ॥१।४।२९॥&lt;br&gt;&#xA;गणिकाया नायिकायाश् च सखीभिर् नागरकैश् च सह चरितम् एतेन व्याख्यातम्।   ॥१।४।३०॥&lt;br&gt;&#xA;अ-विभवस् तु शरीर-मात्रो मल्लिका-फेनक-कषाय-मात्र-परिच्छदः पूज्याद् देशाद् आगतः कलासु विचक्षणस् तद्-उपदेशेन गोष्ठ्यां वेशोचिते च वृत्ते साधयेद् आत्मानम् इति पीठ-मर्दः।   ॥१।४।३१॥&lt;br&gt;&#xA;भुक्त-विभवस् तु गुणवान् स-कलत्रो वेशे गोष्ठ्यां च बहु-मतस् तद्-उपजीवी च विटः।   ॥१।४।३२॥&lt;br&gt;&#xA;एक-देश-विद्यस् तु क्रीडनको विश्वास्यश् च विदूषकः। वैहासिको वा।   ॥१।४।३३॥&lt;br&gt;&#xA;एते वेश्यानां नागरकाणां च मन्त्रिणः सन्धि-विग्रह-नियुक्ताः।   ॥१।४।३४॥&lt;br&gt;&#xA;तैर् भिक्षुक्यः कला-विदग्धा मुण्डा वृषल्यो वृद्ध-गणिकाश् च व्याख्याताः।   ॥१।४।३५॥&lt;br&gt;&#xA;ग्राम-वासी च स-जातान् विचक्षणान् कौतूहलिकान् प्रोत्साह्य नागरक-जनस्य वृत्तं वर्णयञ् श्रधांश् च जनयंस् तद् एवानुकुर्वीत। गोष्ठीश् च प्रवर्तयेत्। सङ्गत्या जनम् अनुरञ्जयेत्। कर्मसु च साहाय्येन चानुगृह्णीयात्। उपकारयेच् च।   ॥१।४।३६॥&lt;br&gt;&#xA;इति नागरक-वृत्तम्।   ॥१।४।३६च्॥&lt;br&gt;&#xA;नात्यन्तं संस्कृतेनैव नात्यन्तं देश-भाषया। कथां गोष्ठीषु कथयंल् लोके बहु-मतो भवेत्॥   ॥१।४।३७व्॥&lt;br&gt;&#xA;या गोष्ठी लोक-विद्विष्टा या च स्वैर-विसर्पिणी। पर-हिंसात्मिका या च न ताम् अवतरेद् बुधः॥   ॥१।४।३८व्॥&lt;br&gt;&#xA;लोक-चित्तानुवर्तिन्या क्रीडा-मात्रैक-कार्यया। गोष्ठ्या सह-चरन् विद्वांल् लोके सिद्धिं नियच्छति॥ ॥१।४।३९व्॥&lt;/p&gt;</description>
    </item>
  </channel>
</rss>

+++
title = "२४"

+++
चतुर्विंशः खण्डः  
सूतकेकर्मत्यागः षोडशश्राद्धविधानवर्णनञ्च  
सूतके कर्मणां त्यागः सन्ध्यादीनां विधीयते  
होमः श्रौते तु कर्तव्यः शुष्कान्ने नापि वा फलैः  १  
अकृतं हावयेत् स्मार्ते तदभावे कृताकृतम्  

२६५  

कृतं वा हावयेदन्नमन्वारम्भविधानतः  २  
कृतमोदनशक्त्वादि तण्डुलादि कृताकृतम्  
व्रीह्यादि चाकृतं प्रोक्तमिति हव्यं त्रिधा बुधैः  ३  
सूतके च प्रवासे वा चाशक्तौ श्राद्धभोजने  
एवमादिनिमित्तेषु हावयेदिति योजयेत्  ४  
न त्यजेत् सूतके कर्म ब्रह्मचारी स्वकं क्वचित्  
न दीक्षण्यात्परं यज्ञे न कृच्छ्रादि तपश्चरन्  ५  
पितर्य्यपि मृते नैषां दोषो भवति कर्हिचित्  
आशौचं कर्मणोऽन्ते स्यात्र्यहं वा ब्रह्मचारिणः  ६  
श्राद्धमग्निमतः कार्य्यां दाहादेकादशेऽहनि  
प्रत्याब्दिकं तु कुर्वीत प्रमीताहनि सर्वदा  ७  
द्वादश प्रतिमास्यानि आद्यं षाण्मासिके तथा  
सपिण्डीकरणञ्चैव एतद्वै श्राद्धषोडशम्  ८  
एकाहेन तु षण्मासा यदा स्युरपि वा त्रिभिः  
न्यूनाः संवत्सराश्चैव स्यातां षाण्मासिके तथा  ९  
यानि पञ्चदशाद्यानि अपुत्रस्येतराणि तु  
एकस्मिन्नह्नि देयानि सपुत्रस्यैव सर्वदा  १०  
न योषायाः पतिर्दद्यादपुत्राया अपि क्वचित्  
न पुत्रस्य पिता दद्यान्नानुजस्य तथाग्रजः  ११  
एकादशेऽह्नि निर्वर्त्य अर्वाग्दर्शाद्यथाविधि  
प्रकुर्वीताग्निमान्पुत्रो मातापित्रोः सपिण्डताम्  १२  
सपिण्डीकरणादूर्द्ध्वं न दद्यात्प्रतिमासिकम्  
एकोद्दिष्टेन विधिना दद्यादित्याह गौतमः  १३  
कर्षूसमन्वितं मुक्त्वा तथाद्यं श्राद्धषोडशम्  
प्रत्यादिकञ्च शेषेषु पिण्डाः स्युः षडिति स्थितिः  १४  
अर्घेऽक्षय्योदके चैव पिण्डदानेऽवनेजने  
र्  

२६६  

तन्त्रस्य तु निवृत्तिः स्यात्स्वधावाचन एव च  १५  
ब्रह्मदण्डादियुक्तानां येषां नास्त्यग्निसत्क्रिया  
श्राद्धादिसत्क्रियाभाजो न भवन्तीह ते क्वचित्  १६  
इति चतुर्विंशः खण्डः  

+++
title = "०३"

+++

तृतीयः खण्डः  
अथ त्रिविधक्रियावर्णनम्  
अक्रिया त्रिविधा प्रोक्ता विद्वद्भिः कर्मकारिणाम्  
अक्रिया च परोक्ता च तृतीया चायथाक्रिया  १  
स्वशाखाश्रयमुत्सृज्य परशाखाश्रयञ्च यः  
कर्त्तुमिच्छति दुर्मेधा मोघं तत्तस्य चेष्टितम्  २  
यन्नाम्नातं स्वशाखायां परोक्तमविरोधि च  
विद्वद्भिस्तदनुष्ठेयमग्निहोत्रादिकर्मवत्  ३  
प्रवृत्तमन्यथा कुर्याद्यदि मोहान् कथञ्चन  
यतस्तदन्यथाभूतं तत एव समापयेत्  ४  
समाप्ते यदि जानीयान्मयैतदयथाकृतम्  
तावदेव पुनः कुर्यान्नावृत्तिः सर्वकर्मणः  ५  
प्रधानस्याक्रिया यत्र साङ्गं तत्क्रियते पुनः  
तदङ्गस्याक्रियायाञ्च नावृत्तिर्नैव तत्क्रिया  ६  
मधुमध्वितियस्तत्र त्रिर्जपोऽशितुमच्छताम्  
गायत्र्यनन्तरं सोऽत्र मधुमन्त्रविवर्जितः  ७  
नचाश्नत्सु जपेदत्र कदाचित्पितृसंहिताम्  
अन्य एव जपः कार्यः सोमसामादिकः शुभः  ८  
यस्तत्र प्रकरोऽन्नस्य तिलवद्यववत्तथा  
उच्छिष्टसन्निधौ सोऽत्र तृप्तेषु विपरीतकः  ९  
सम्पन्नमिति तृप्ताः स्थ प्रश्नस्थाने विधीयते  
सुसम्पन्नमिति प्रोक्ते शेषमन्नं निवेदयेत्  १०  
प्रागग्रेष्वथ दर्भेषु आद्यमामन्त्र्य पूर्ववत्  
अपः क्षिपेन्मूलदेशेऽवनेनिक्ष्वेति पात्रतः  ११  
द्वितीयञ्च तृतीयञ्च मध्यदेशाग्रदेशयोः  
मातामहप्रभृतींस्त्रीनेतेवामेव वामतः  १२  
र्  

२३६  

सर्वस्मादन्नमुद्धृत्य व्यञ्जनैरुपसिच्य च  
संयोज्य यवकर्कन्धूदधिभिः प्राङ्मुखस्ततः  १३  
अवनेजनवत्पिण्डान्दत्त्वा बिल्वप्रमाणकान्  
तत्पात्रक्षालनेनाथ पुनरप्यवनेजयेत्  १४  
इति तृतीयः खण्डः  

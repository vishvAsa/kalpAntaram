+++
title = "१२"

+++
द्वादशः खण्डः  
अथ तर्पणविधिवर्णनम्  
अथाद्भिस्तर्पयेद्देवान् सतिलाभिः पितॄनपि  

२४७  

नमोऽन्ते तर्पयामीति आदावोमीति च ब्रुवन्  १  
ब्रह्माणं  विष्णुं  रुद्रं  प्रजापतिं  वेदान्  देवांश्छन्दांस्यृषीन्  पुराणाना-  
चार्यान् गन्धर्वानितरान्मासं संवत्सरं सावयवं देवीरप्सरसो देवा-  
नुगान्नागान् सागरान् पर्वतान् सरितो दिव्यान् मनुष्यानितरान् मनुष्यान्  
यक्षान् रक्षांसि सुपर्णान् पिशाचान् पृथिवीमोषधीः पशून् वनस्पतीन्  
भूतग्रामं चतुर्विधमित्युपवीत्यथप्राचीनावीती यमं यमपुरुषान् कव्य-  
वाडनलं  सोमं  यममर्य्यमणमनिष्वात्तान्  सोमपीथान्  वर्हिषदोऽथ  
स्वान्  पितॄन्  सकृत्  सकृन्मातामाहांश्चेति  प्रतिपुरुषमभ्यस्येज्येष्ठ-  
भ्रातृश्वशुरपितृव्यमातुलांश्च पितृवंशमातृवंशौ ये चान्ये मत्त उदक-  
मर्हन्ति  तांस्तर्पयामीत्ययमवसानाञ्जलिरथ  छायां  यथेच्छेच्छरदात-  
पात्तः परः पिपासुः क्षुधितोऽलमन्नम्  ।  
बालो जनित्रीं जननी च बालं योषित्पुमांसं पुरुषश्च योषाम्  ३  
तथा सर्वाणि भूतानि स्थावराणि चराणि च  
विप्रादुदकमिच्छन्ति सर्वाभ्युदयकृद्धि सः  ४  
तस्मात्सदैव कर्तव्यमकुर्वन्महतैनसा  
युज्यते ब्राह्मणः कुर्वन्विश्वमेतद्विभर्त्ति हि  ५  
अल्पत्वाद्धोमकालस्य बहुत्वात्स्नानकर्मणः  
प्रातर्न तनुयात् स्नानं होमलोपो हि गर्हितः  ६  
इति द्वादशखण्डः  

+++
title = "०५"

+++
पञ्चमः खण्डः  
अथ श्राद्धप्रकरणवर्णनम्  
असकृत्वानि कर्माणि क्रियेरन् कर्मकारिभिः  
प्रतिप्रयोगं नैताः स्युर्मातरः श्राद्धमेव च  १  
आधाने होमयोश्चैव वैश्वदेवे तथैव च  
बलिकर्मणि दर्शे च पौर्णमासे तथैव च  २  
नवयज्ञे च यज्ञज्ञावदन्त्येवं मनीषिणः  
एकमेव भवेच्छ्राद्धमेतेषु न पृथक् पृथक्  ३  
नाष्टकासु भवेच्छ्राद्धं न श्राद्धे श्राद्धमिष्यते  
न सोष्यन्तीजातकर्म प्रोषितागतकर्मसु  ४  
विवाहादिः कर्मगणो य उक्तो गर्भाधानं शुश्रुम यस्य चान्ते  
विवाहादावेकमेवात्र कुर्याच्छ्राद्धं नादौ कर्मणः कर्मणः स्यात्  ५  
प्रदोषे श्राद्धमेकं स्याद्गोनिष्क्रामप्रवेशयोः  
न श्राद्धं युज्यते कर्त्तुं प्रथमे पुष्टिकर्मणि  ६  
हलाभियोगादिषु तु षट्सु कुर्यात्पृथक्पृथक्  
प्रतिप्रयोगमप्येवानादावेकन्तु कारयेत्  ७  
वृहत्पत्रक्षुद्रपशुस्वस्त्यर्थं परिविन्यतोः  
सूर्येन्द्वोः कर्मणी ये तु तयोः श्राद्धं न विद्यते  ८  
र्  

२३८  

न दशाग्रन्थिके चैव विषवद्दष्टकर्मणि  
कृमिदष्टचिकित्सायां नैव शेषेषु विद्यते  ९  
गणशः क्रियमाणेषु मातृभ्यः पूजनं सकृत्  
सकृदेव भवेच्छ्राद्धमादौ न पृथगादिषु  १०  
यत्र तत्र भवेच्छ्राद्धं तत्र तत्र च मातरः  
प्रासङ्गिकमिदं प्रोक्तमतः प्रकृतमुच्यते  ११  
इति पञ्चमः खण्डः  

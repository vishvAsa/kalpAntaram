+++
title = "२३"

+++
अथ त्रयोविंशः खण्डः  
अथ विदेशस्थमृतपुरुषाणांदाहसंस्कारवर्णनम्  
एवमेवाहिताग्नेषु पात्रन्यासादिकं भवेत्  
कृष्णाजिनादिकश्चात्र विशेषः सूत्रचोदितः  १  
विदेशमरणेऽस्थीनि ह्याहृत्याभ्यज्य सर्पिषा  
दाहयेदूर्णयाच्छाद्य पात्रन्यासादि पूर्ववत्  २  
अस्थ्नामलाभे पर्णानि सकलान्युक्तयावृता  
भर्ज्जयेदस्थिसंख्यानि ततः प्रभृति सूतकम्  ३  
महापातकसंयुक्तो दैवात्स्यादग्निमान् यदि  
पुत्रादिः पालयेदग्निं युक्त आदोष संक्षयात्  ४  
प्रायश्चित्तं न कुर्याद्यः कुर्वन् वा म्रियते यदि  
र्  

२६४  

गृह्यं निर्वापयेच्छ्रौतमश्वस्येत् सपरिच्छदम्  ५  
सादयेदुभयं वाप्सु ह्यद्भोग्निरभवद्यतः  
पात्राणि दद्याद्विप्राय दहेदप्स्वेव वा क्षिपेत्  ६  
अनयैवावृता नारी दग्धव्या या व्यवस्थिता  
अग्निप्रदानमन्त्रोऽस्या न प्रयोज्य इति स्थितिः  
अग्निनैव दहेद्भार्यां स्वतन्त्रां पतितां न चेत्  
तदुत्तरेण पात्राणि दाहयेत्पृथगन्तिके  ८  
अपरेद्युस्तृतीये वा अस्थ्नां सञ्चयनं भवेत्  
यस्तत्र विधिरादिष्ट ऋषिभिः सोऽधुनोच्यते  ९  
स्नानान्तं पूर्ववत्कृत्वा गव्येन पयसा ततः  
सञ्चयास्थीनि सर्वाणि प्राचीनावीत्यभाषयन्  १०  
शमीपलाशशाखाभ्यामुद्धृत्योद्धृत्य भस्मतः  
आज्येनाभ्यज्य गव्येन सेचयेद्गन्धवारिणा  ११  
मृत्पात्रसंपुटं कृत्वा सूत्रेण परिवेष्ट्य च  
श्वभ्रं खात्वा शुचौ भूमौ निखनेद्दक्षिणामुखः  १२  
पूरयित्वावटं पङ्कपिण्डशैबालसंयुतम्  
दत्वोपरि समं शेषं कुर्यात्पूर्वाह्णकर्मणा  १३  
एवमेवागृहीताग्नेः प्रेतस्य विधिरिष्यते  
स्त्रीणामिवाग्निदानं स्यादथातोऽनुक्तमुच्यते  १४  
इति त्रयोविंशः खण्डः  

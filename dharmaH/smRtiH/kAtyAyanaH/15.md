+++
title = "१५"

+++
पञ्चदशखण्डः  
अथ यज्ञविधिवर्णनम्  
ब्रह्मणो दक्षिणा देया यत्र या परिकीर्तिता  
कर्मान्तेऽनुच्यमानापि पूर्णपात्रादिका भवेत्  १  
यावता बहुभोक्तुस्तु तृप्तिः पूर्णन विद्यते  
नावरार्द्ध्यमतः कुर्यात् पूर्णपात्रमिति स्थितिः  २  
विदध्याद्धौत्रमन्यश्चेद्दक्षिणार्द्धहरो भवेत्  
स्वयञ्चेदुभयं कुर्यादन्यस्मै प्रातिपादयेत्  ३  
कुलर्त्विजमधीयानं सन्निकृष्टं तथा गुरुम्  
नातिक्रामेत्सदा दित्सन् य इच्छेदात्मनो हितम्  ४  
अहमस्मै ददामीति एवमाभाष्य दीयते  
नैतावपृष्ट्वा ददतः पात्रेऽपि फलमस्ति हि  ५  
दूरस्थाभ्यामपि द्वाभ्यां प्रदाय मनसा वरम्  
इतरेभ्यस्ततो देयादेष दानविधिः परः  ६  

२५१  

सन्निकृष्टगधीयानं ब्राह्मणं यो व्यतिक्रमेत्  
यद्ददाति तमुल्लङ्घ्य ततस्तेयेन युज्यते  ७  
यस्य त्वेक गृहे मूर्खो दूरस्थञ्च गुणान्वितः  
गुणान्विताय दातव्यं नास्ति मूर्खे व्यतिक्रमः  ८  
ब्राह्मणाभिक्रमो नास्ति विप्रे वेदविवर्ज्जिते  
ज्वलन्तमग्निमुत्सृज्य न हि भस्मनि हूयते  ९  
आज्यस्थाली च कर्तव्या तैजसद्रव्यसम्भवा  
महीमयी वा कर्तव्या सर्वास्वाज्याहुतीषु च  १०  
आज्यस्थाल्याः प्रमाणं तु यथाकामन्तु कारयेत्  
सुदृढामव्रणां भद्रामाज्यस्थालीं प्रचक्षते  ११  
तिर्यगूर्द्ध्वं समिन्मात्रा दृढा नातिवृहन्मुखी  
मृन्मय्यौदुम्बरी वाऽपि चरुस्थाली प्रशस्यते  १२  
स्वशाखोक्तः प्रसुस्विन्नो ह्यदग्धोऽकठिनः शुभः  
नचातिशिथिलः पाच्यो न चरुश्चारसस्तथा  १३  
इध्मजातीयमिध्मार्द्धप्रमाणं मेक्षणं भवेत्  
वृत्तं चाङ्गुष्ठपृथ्वग्रमवदानक्रियाक्षमम्  १४  
एषैव दर्वी यस्तत्र विशेषस्तमहं ब्रुवे  
दर्वी द्व्यङ्गुलपृथ्वग्रा तुरीयो नन्तमेक्षमम्  १५  
मुषलोलूखले वार्क्षे स्वायते सुदृढे तथा  
इच्छाप्रमाणे भवतः शूर्पं वैणवमेव च  १६  
दक्षिणं वामतो वाह्ममात्माभिमुखमेव च  
करं करस्य कुर्वीत करणे न्यञ्चकर्मणः  १७  
कृत्वाग्न्यभिमुखौ पाणी स्वस्थानस्थौ सुसंयतौ  
प्रदक्षिणं तथासीनः कुर्यात्परिसमूहनम्  १८  
बाहुमात्राः परिधय ऋजवः सत्वचोऽत्रणाः  
त्रयो भवन्ति शीर्णाग्रा एकेषान्तु चतुर्दिशम्  १९  
र्  

२५२  

प्रागग्रावभितः पश्चादुदग्रमथवापरम्  
न्यसेत्परिधिमन्यञ्चेदुदगग्रः स पूर्वतः  २०  
यथोक्तवस्त्वसम्पत्तौ ग्राह्यं तदनुकारि यत्  
यवानामिव गोधूमा व्रीहीणामिव शालयः  २१  
इति पञ्चदशखण्डः  

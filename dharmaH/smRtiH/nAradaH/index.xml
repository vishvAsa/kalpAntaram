<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;नारदः on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/dharmaH/smRtiH/nAradaH/</link>
    <description>Recent content in &#43;नारदः on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/dharmaH/smRtiH/nAradaH/index.xml" rel="self" type="application/rss+xml" />
    <item>
      <title>१ व्यवहारः</title>
      <link>https://vishvAsa.github.io/kalpAntaram/dharmaH/smRtiH/nAradaH/1_vyavahAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/nAradaH/1_vyavahAraH/</guid>
      <description>&lt;p&gt;मातृका १&lt;/p&gt;&#xA;&lt;p&gt;धर्मैकतानाः पुरुषा यदासन् सत्यवादिनः ।&lt;br&gt;&#xA;तदा न व्यवहारो ऽभून् न द्वेषो नापि मत्सरः ॥ १।१ ॥&lt;br&gt;&#xA;नष्टे धर्मे मनुष्येषु व्यवहारः प्रवर्तते ।&lt;br&gt;&#xA;द्रष्टा च व्यवहाराणां राजा दण्डधरः कृतः ॥ १।२ ॥&lt;br&gt;&#xA;लिखितं साक्षिणश् चात्र द्वौ विधी सम्प्रकीर्तितौ ।&lt;br&gt;&#xA;सन्दिग्धार्थविशुद्ध्यर्थं द्वयोर् विवदमानयोः ॥ १।३ ॥&lt;br&gt;&#xA;सोत्तरो ऽनुत्तरश् चैव स विज्ञेयो द्विलक्षणः ।&lt;br&gt;&#xA;सोत्तरो ऽभ्यधिको यत्र विलेखापूर्वकः पणः ॥ १।४ ॥&lt;br&gt;&#xA;विवादे सोत्तरपणे द्वयोर् यस् तत्र हीयते ।&lt;br&gt;&#xA;स पणं स्वकृतं दाप्यो विनयं च पराजये ॥ १।५ ॥&lt;br&gt;&#xA;सारस् तु व्यवहाराणां प्रतिज्ञा समुदाहृता ।&lt;br&gt;&#xA;तद्धानौ हीयते वादी तरंस् ताम् उत्तरो भवेत् ॥ १।६ ॥&lt;br&gt;&#xA;कुलानि श्रेणयश् चैव गणाश् चाधिकृतो नृपः ।&lt;br&gt;&#xA;प्रतिष्ठा व्यवहाराणां गुर्वेभ्यस् तूत्तरोत्तरम् ॥ १।७ ॥&lt;br&gt;&#xA;स चतुष्पाच् चतुःस्थानश् चतुःसाधन एव च ।&lt;br&gt;&#xA;चतुर्हितश् चतुर्व्यापी चतुष्कारी च कीर्त्यते ॥ १।८ ॥&lt;br&gt;&#xA;अष्टाङ्गो ऽष्टादशपदः शतशाखस् तथैव च ।&lt;br&gt;&#xA;त्रियोनिर् द्व्यभियोगश् च द्विद्वारो द्विगतिस् तथा ॥ १।९ ॥&lt;br&gt;&#xA;धर्मश् च व्यवहारश् च चरित्रं राजशासनम् ।&lt;br&gt;&#xA;चतुष्पाद् व्यवहारो ऽयम् उत्तरः पूर्वबाधकः ॥ १।१० ॥&lt;br&gt;&#xA;तत्र सत्ये स्थितो धर्मो व्यवहारस् तु साक्षिषु ।&lt;br&gt;&#xA;चरित्रं पुस्तकरणे राजाज्ञायां तु शासनम् ॥ १।११ ॥&lt;br&gt;&#xA;सामाद्युपायसाध्यत्वाच् चतुःसाधन उच्यते ।&lt;br&gt;&#xA;चतुर्णाम् आश्रमाणां च रक्षणात् स चतुर्हितः ॥ १।१२ ॥&lt;br&gt;&#xA;कर्तॄन् अथो साक्षिणश् च सभ्यान् राजानम् एव च ।&lt;br&gt;&#xA;व्याप्नोति पादशो यस्माच् चतुर्व्यापी ततः स्मृतः ॥ १।१३ ॥&lt;br&gt;&#xA;धर्मस्यार्थस्य यशसो लोकपक्तेस् तथैव च ।&lt;br&gt;&#xA;चतुर्णां करणाद् एषां चतुष्कारी प्रकीर्तितः ॥ १।१४ ॥&lt;br&gt;&#xA;राजा सपुरुषः सभ्याः शास्त्रं गणकलेखकौ ।&lt;br&gt;&#xA;हिरण्यम् अग्निर् उदकम् अष्टाङ्गः स उदाहृतः ॥ १।१५ ॥&lt;br&gt;&#xA;ऋणादानं ह्य् उपनिधिः सम्भूयोत्थानम् एव च ।&lt;br&gt;&#xA;दत्तस्य पुनर् आदानम् अशुश्रूषाभ्युपेत्य च ॥ १।१६ ॥&lt;br&gt;&#xA;वेतनस्यानपाकर्म तथैवास्वामिविक्रयः ।&lt;br&gt;&#xA;विक्रीयासम्प्रदानं च क्रीत्वानुशय एव च ॥ १।१७ ॥&lt;br&gt;&#xA;समयस्यानपाकर्म विवादः क्षेत्रजस् तथा ।&lt;br&gt;&#xA;स्त्रीपुंसयोश् च सम्बन्धो दायभागो ऽथ साहसम् ॥ १।१८ ॥&lt;br&gt;&#xA;वाक्पारुष्यं तथैवोक्तं दण्डपारुष्यम् एव च ।&lt;br&gt;&#xA;द्यूतं प्रकीर्णकं चैवेत्य् अष्टादशपदः स्मृतः ॥ १।१९ ॥&lt;br&gt;&#xA;एषाम् एव प्रभेदो ऽन्यः शतम् अष्टोत्तरं स्मृतम् ।&lt;br&gt;&#xA;क्रियाभेदान् मनुष्याणां शतशाखो निगद्यते ॥ १।२० ॥&lt;br&gt;&#xA;कामात् क्रोधाच् च लोभाच् च त्रिभ्यो यस्मात् प्रवर्तते ।&lt;br&gt;&#xA;त्रियोनिः कीर्त्यते तेन त्रयम् एतद् विवादकृत् ॥ १।२१ ॥&lt;br&gt;&#xA;द्व्यभियोगस् तु विज्ञेयः शङ्कातत्त्वाभियोगतः ।&lt;br&gt;&#xA;शङ्कासतां तु संसर्गात् तत्त्वं होढादिदर्शनात् ॥ १।२२ ॥&lt;br&gt;&#xA;पक्षद्वयाभिसम्बन्धाद् द्विद्वारः समुदाहृतः ।&lt;br&gt;&#xA;पूर्ववादस् तयोः पक्षः प्रतिपक्षस् तदुत्तरम् ॥ १।२३ ॥&lt;br&gt;&#xA;भूतच्छलानुसारित्वाद् द्विगतिः स उदाहृतः ।&lt;br&gt;&#xA;भूतं तत्त्वार्थसंयुक्तं प्रमादाभिहितं छलम् ॥ १।२४ ॥&lt;br&gt;&#xA;तत्र शिष्टं छलं राजा मर्षयेद् धर्मसाधनः ।&lt;br&gt;&#xA;भूतम् एव प्रपद्येत धर्ममूला यतः श्रियः ॥ १।२५ ॥&lt;br&gt;&#xA;धर्मेणोद्धरतो राज्ञो व्यवहारान् कृतात्मनः ।&lt;br&gt;&#xA;सम्भवन्ति गुणाः सप्त सप्त वह्नेर् इवार्चिषः ॥ १।२६ ॥&lt;br&gt;&#xA;धर्मश् चार्थश् च कीर्तिश् च लोकपक्तिर् उपग्रहः ।&lt;br&gt;&#xA;प्रजाभ्यो बहुमानश् च स्वर्गे स्थानं च शाश्वतम् ॥ १।२७ ॥&lt;br&gt;&#xA;तस्माद् धर्मासनं प्राप्य राजा विगतमत्सरः ।&lt;br&gt;&#xA;समः स्यात् सर्वभूतेषु बिभ्रद् वैवस्वतं व्रतम् ॥ १।२८ ॥&lt;br&gt;&#xA;धर्मशास्त्रं पुरस्कृत्य प्राड्विवाकमते स्थितः ।&lt;br&gt;&#xA;समाहितमतिः पश्येद् व्यवहारान् अनुक्रमात् ॥ १।२९ ॥&lt;br&gt;&#xA;आगमः प्रथमं कार्यो व्यवहारपदं ततः ।&lt;br&gt;&#xA;विवित्सा निर्णयश् चैव दर्शनं स्याच् चतुर्विधम् ॥ १।३० ॥&lt;br&gt;&#xA;धर्मशास्त्रार्थशास्त्राभ्याम् अविरोधेन मार्गतः ।&lt;br&gt;&#xA;समीक्षमाणो निपुणं व्यवहारगतिं नयेत् ॥ १।३१ ॥&lt;br&gt;&#xA;यथा मृगस्य विद्धस्य व्याधो मृगपदं नयेत् ।&lt;br&gt;&#xA;कक्षे शोणितलेशेन तथा धर्मपदं नयेत् ॥ १।३२ ॥&lt;br&gt;&#xA;यत्र विप्रतिपत्तिः स्याद् धर्मशास्त्रार्थशास्त्रयोः ।&lt;br&gt;&#xA;अर्थशास्त्रोक्तम् उत्सृज्य धर्मशास्त्रोक्तम् आचारेत् ॥ १।३३ ॥&lt;br&gt;&#xA;धर्मशास्त्रविरोधे तु युक्तियुक्तो ऽपि धर्मतः ।&lt;br&gt;&#xA;व्यवहारो हि बलवान् धर्मस् तेनावहीयते ॥ १।३४ ॥&lt;br&gt;&#xA;सूक्ष्मो हि भगवान् धर्मः परोक्षो दुर्विचारणः ।&lt;br&gt;&#xA;अतः प्रत्यक्षमार्गेण व्यवहारगतिं नयेत् ॥ १।३५ ॥&lt;br&gt;&#xA;यात्य् अचौरो ऽपि चौरत्वं चौरश् चायात्य् अचौरताम् ।&lt;br&gt;&#xA;अचौरश् चौरतां प्राप्तो माण्डव्यो व्यवहारतः ॥ १।३६ ॥&lt;br&gt;&#xA;स्त्रीषु रात्रौ बहिर् ग्रामाद् अन्तर्वेश्मन्य् अरातिषु ।&lt;br&gt;&#xA;व्यवहारः कृतो ऽप्य् एषु पुनः कर्तव्यताम् इयात् ॥ १।३७ ॥&lt;br&gt;&#xA;गहनत्वाद् विवादानाम् असामर्थ्यात् स्मृतेर् अपि ।&lt;br&gt;&#xA;ऋणादिषु हरेत् कालं कामं तत्त्वबुभुत्सया ॥ १।३८ ॥&lt;br&gt;&#xA;गोभूहिरण्यस्त्रीस्तेय- पारुष्यात्ययिकेषु च ।&lt;br&gt;&#xA;साहसेष्व् अभिशापे च सद्य एव विवादयेत् ॥ १।३९ ॥&lt;br&gt;&#xA;अनावेद्य तु यो राज्ञे सन्दिग्धे ऽर्थे प्रवर्तते ।&lt;br&gt;&#xA;प्रसह्य स विनेयः स्यात् स चास्यार्थो न सिध्यति ॥ १।४० ॥&lt;br&gt;&#xA;वक्तव्ये ऽर्थे न तिष्ठन्तम् उत्क्रामन्तं च तद्वचः ।&lt;br&gt;&#xA;आसेधयेद् विवादार्थी यावद् आह्वानदर्शनम् ॥ १।४१ ॥&lt;br&gt;&#xA;स्थानासेधः कालकृतः प्रवासात् कर्मणस् तथा ।&lt;br&gt;&#xA;चतुर्विधः स्याद् आसेधो नासिद्धस् तं विलङ्घयेत् ॥ १।४२ ॥&lt;br&gt;&#xA;नदीसन्तारकान्तार- दुर्देशोपप्लवादिषु ।&lt;br&gt;&#xA;आसिद्धस् तं परासेधम् उत्क्रामन् नापराध्नुयात् ॥ १।४३ ॥&lt;br&gt;&#xA;आसेधकाल आसिद्ध आसेधम् यो व्यतिक्रमेत् ।&lt;br&gt;&#xA;स विनेयो ऽन्यथा कुर्वन्न् आसेद्धा दण्डभाग् भवेत् ॥ १।४४ ॥&lt;br&gt;&#xA;निर्वेष्टुकामो रोगार्तो यियक्षुर् व्यसने स्थितः ।&lt;br&gt;&#xA;अभियुक्तस् तथान्येन राजकार्योद्यतस् तथा ॥ १।४५ ॥&lt;br&gt;&#xA;गवां प्रचारे गोपालाः सस्यबन्धे कृषीवलाः ।&lt;br&gt;&#xA;शिल्पिनः चापि तत्कालम् आयुधीयाश् च विग्रहे ॥ १।४६ ॥&lt;br&gt;&#xA;अप्राप्तव्यवहारश् च दूतो दानोन्मुखो व्रती ।&lt;br&gt;&#xA;विषमस्थश् च नासेध्यो न चैनान् आह्वयेन् नृपः ॥ १।४७ ॥&lt;br&gt;&#xA;नाभियुक्तो ऽभियुञ्जीत तम् अतीर्त्वार्थम् अन्यतः ।&lt;br&gt;&#xA;न चाभियुक्तम् अन्येन न विद्धं वेद्धुम् अर्हति ॥ १।४८ ॥&lt;br&gt;&#xA;यम् अर्थम् अभियुञ्जीत न तं विप्रकृतिं नयेत् ।&lt;br&gt;&#xA;नान्यत् पक्षान्तरं गच्छेद् गच्छन् पूर्वात् स हीयते ॥ १।४९ ॥&lt;br&gt;&#xA;न च मिथ्याभियुञ्जीत दोषो मिथ्याभियोगिनः ।&lt;br&gt;&#xA;यस् तत्र विनयः प्रोक्तः सो ऽभियोक्तारम् आव्रजेत् ॥ १।५० ॥&lt;br&gt;&#xA;सापदेशं हरन् कालम् अब्रुवंश् चापि संसदि ।&lt;br&gt;&#xA;उक्त्वा वचो विब्रुवंश् च हीयमानस्य लक्षणम् ॥ १।५१ ॥&lt;br&gt;&#xA;पलायते य आहूतः प्राप्तश् च विवदेन् न यः ।&lt;br&gt;&#xA;विनेयः स भवेद् राज्ञा हीन एव स वादतः ॥ १।५२ ॥&lt;br&gt;&#xA;निर्णिक्तव्यवहारेषु प्रमाणम् अफलं भवेत् ।&lt;br&gt;&#xA;लिखितं साक्षिणो वापि पूर्वम् आवेदितं न चेत् ॥ १।५३ ॥&lt;br&gt;&#xA;यथा पक्वेषु धान्येषु निष्फलाः प्रावृषो गुणाः ।&lt;br&gt;&#xA;निर्णिक्तव्यवहाराणां प्रमाणम् अफलं तथा ॥ १।५४ ॥&lt;br&gt;&#xA;अभूतम् अप्य् अभिहितं प्राप्तकालं परीक्ष्यते ।&lt;br&gt;&#xA;यत् तु प्रमादान् नोच्येत तद् भूतम् अपि हीयते ॥ १।५५ ॥&lt;br&gt;&#xA;तीरितं चानुशिष्टं च यो मन्येत विधर्मतः ।&lt;br&gt;&#xA;द्विगुणं दण्डम् आस्थाय तत् कार्यं पुनर् उद्धरेत् ॥ १।५६ ॥&lt;br&gt;&#xA;दुर्दृष्टे व्यवहारे तु सभ्यास् तं दण्डम् आप्नुयुः ।&lt;br&gt;&#xA;न हि जातु विना दण्डं कश्चिन् मार्गे ऽवतिष्ठते ॥ १।५७ ॥&lt;br&gt;&#xA;रागाद् अज्ञानतो वापि लोभाद् वा यो ऽन्यथा वदेत् ।&lt;br&gt;&#xA;सभ्यो ऽसभ्यः स विज्ञेयस् तं राजा विनयेद् भृशम् ॥ १।५८ ॥&lt;br&gt;&#xA;किन्तु राज्ञा विशेषेण स्वधर्मम् अनुरक्षता ।&lt;br&gt;&#xA;मनुष्यचित्तवैचित्र्यात् परीक्ष्या साध्वसाधुता ॥ १।५९ ॥&lt;br&gt;&#xA;पुरुषाः सन्ति ये लोभात् प्रब्रूयुः साक्ष्यम् अन्यथा ।&lt;br&gt;&#xA;सन्ति चान्ये दुरात्मानः कूटलेख्यकृतो जनाः ॥ १।६० ॥&lt;br&gt;&#xA;अतः परीक्ष्यम् उभयम् एतद् राज्ञा विशेषतः ।&lt;br&gt;&#xA;लेख्याचारेण लिखितं साक्ष्याचारेण साक्षिणः ॥ १।६१ ॥&lt;br&gt;&#xA;असत्याः सत्यसङ्काशाः सत्याश् चासत्यदर्शनाः ।&lt;br&gt;&#xA;दृश्यन्ते विविधा भावास् तस्माद् युक्तं परीक्षणम् ॥ १।६२ ॥&lt;br&gt;&#xA;तलवद् दृश्यते व्योम खद्योतो हव्यवाड् इव ।&lt;br&gt;&#xA;न तलं विद्यते व्योम्नि न खद्योते हुताशनः ॥ १।६३ ॥&lt;br&gt;&#xA;तस्मात् प्रत्यक्षदृष्टो ऽपि युक्तम् अर्थः परीक्षितुम् ।&lt;br&gt;&#xA;परीक्ष्य ज्ञापयन् अर्थान् न धर्मात् परिहीयते ॥ १।६४ ॥&lt;br&gt;&#xA;एवं पश्यन् सदा राजा व्यवहारान् समाहितः ।&lt;br&gt;&#xA;वितत्येह यशो दीप्तं ब्रध्नस्याप्नोति विष्टपम् ॥ १।६५ ॥&lt;/p&gt;</description>
    </item>
    <item>
      <title>२ भाषा</title>
      <link>https://vishvAsa.github.io/kalpAntaram/dharmaH/smRtiH/nAradaH/2_bhAShA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/nAradaH/2_bhAShA/</guid>
      <description>&lt;p&gt;मातृका २ ( मातृका २ इस् फ़ोउन्द् ओन्ल्य् इन् म्स् प्। )&lt;br&gt;&#xA;[थे सेचोन्द् छप्तेर् ओफ़् थे मातृका इन्च्लुदेद् इन् जोल्ल्य्ऽस् एदितिओन् अन्द् त्रन्स्लतिओन्&lt;br&gt;&#xA;इस् नोत् तो बे पर्त् ओफ़् थे ओरिगिनल् नारदस्मृति (सेए थे इन्त्रोदुच्तिओन् तो थे तेxत्)।&lt;br&gt;&#xA;इत्स् त्रन्स्लतिओन् इस् गिवेन् इन् थे अप्पेन्दिx।]&lt;/p&gt;&#xA;&lt;p&gt;सुनिश्चितबलाधानस् त्व् अर्थी स्वार्थप्रचोदितः ।&lt;br&gt;&#xA;लेखयेत् पूर्वपक्षं तु कृतकार्यविनिश्चयः ॥ २।१ ॥&lt;br&gt;&#xA;पूर्वपक्षश्रुतार्थस् तु प्रत्यर्थी तदनन्तरम् ।&lt;br&gt;&#xA;पूर्वपक्षार्थसम्बन्धं प्रतिपक्षं निवेशयेत् ॥ २।२ ॥&lt;br&gt;&#xA;श्वो लेखनं वा स लभेत् त्र्यहं सप्ताहम् एव वा ।&lt;br&gt;&#xA;अर्थी तृतीयपादे तु युक्तं सद्यो ध्रुवं जयी ॥ २।३ ॥&lt;br&gt;&#xA;मिथ्या सम्प्रतिपत्तिर् वा प्रत्यवस्कन्दम् एव वा ।&lt;br&gt;&#xA;प्राङ्न्यायविधिसाध्यं वा उत्तरं स्याच् चतुर्विधम् ॥ २।४ ॥&lt;br&gt;&#xA;मिथ्यैतन् नाभिजानामि तदा तत्र न सन्निधिः ।&lt;br&gt;&#xA;अजातश् चास्मि तत्काल एवं मिथ्या चतुर्विधा ॥ २।५ ॥&lt;br&gt;&#xA;मिथ्या च विपरीतं च पुनः शब्दसमागमम् ।&lt;br&gt;&#xA;पूर्वपक्षार्थसम्बन्धम् उत्तरं स्याच् चतुर्विधम् ॥ २।६ ॥&lt;br&gt;&#xA;भाषाया उत्तरं यावत् प्रत्यर्थी न निवेशयेत् ।&lt;br&gt;&#xA;अर्थी तु लेखयेत् तावद् यावद् वस्तु विवक्षितम् ॥ २।७ ॥&lt;br&gt;&#xA;अन्यार्थम् अर्थहीनं च प्रमाणागमवर्जितम् ।&lt;br&gt;&#xA;लेख्यं हीनाधिकं भ्रष्टं भाषादोषास् तूदाहृताः ॥ २।८ ॥&lt;br&gt;&#xA;लब्धव्यं येन यद् यस्मात् स तत् तस्माद् अवाप्नुयात् ।&lt;br&gt;&#xA;न त्व् अन्यो ऽन्यद् अथान्यस्माद् इत्य् अन्यार्थम् इदं त्रिधा ॥ २।९ ॥&lt;br&gt;&#xA;मनसाहम् अपि ध्यातस् त्वन्मित्रेणेह शत्रुवत् ।&lt;br&gt;&#xA;अतो ऽन्यथा महाक्षान्त्या त्वम् इहावेदितो मया ॥ २।१० ॥&lt;br&gt;&#xA;द्रव्यप्रमाणहीनं यत् फलोपाश्रयवर्जितम् ।&lt;br&gt;&#xA;प्रमाणवर्जितं नाम लेख्यदोषं तद् उत्सृजेत् ॥ २।११ ॥&lt;br&gt;&#xA;आगमवर्जितं दोषं पूर्वपादे विवर्जयेत् ।&lt;br&gt;&#xA;एकस्य बहुभिः सार्धं पुरराष्ट्रविरोधकम् ॥ २।१२ ॥&lt;br&gt;&#xA;बिन्दुमात्रापदवर्णेष्व् एकाविधिष्टया (?) ।&lt;br&gt;&#xA;हीनाधिका भवेद् व्यर्था तां यत्नेन विवर्जयेत् ॥ २।१३ ॥&lt;br&gt;&#xA;भ्रष्टं तु दुःस्थितं यत् स्याज् जलतैलादिभिर् हतम् ।&lt;br&gt;&#xA;भाषायां तद् अपि स्पष्टं विस्पष्टार्थं विवर्जयेत् ॥ २।१४ ॥&lt;br&gt;&#xA;सत्या भाषा न भवति यद्य् अपि स्यात् प्रतिष्ठिता ।&lt;br&gt;&#xA;बहिश् चेद् भ्रश्यते धर्मान् नियताद् व्यवहारिकात् ॥ २।१५ ॥&lt;br&gt;&#xA;गन्धमादनसंस्थस्य मयास्यासीत् तद् अर्पितम् ।&lt;br&gt;&#xA;व्यवहारिकधर्मस्य बाह्यम् एतन् न सिध्यति ॥ २।१६ ॥&lt;br&gt;&#xA;अन्याक्षरनिवेशेन अन्यार्थगमनेन च ।&lt;br&gt;&#xA;आकुलं च क्रियादानं क्रिया चैवाकुला भवेत् ॥ २।१७ ॥&lt;br&gt;&#xA;रागादीनां यद् एकेन कोपितः करणे वदेत् ।&lt;br&gt;&#xA;तद् आदौ तु लिखेत् सर्वं वादिनः फलकादिषु ॥ २।१८ ॥&lt;br&gt;&#xA;निराकुलावबोधाय धर्मस्थैः सुविचारितम् ।&lt;br&gt;&#xA;तस्माद् अन्यद् व्यपोह्यं स्याद् वादिनः फलकादिषु ॥ २।१९ ॥&lt;br&gt;&#xA;वादिभ्याम् अभ्यनुज्ञातं शेषं च फलके स्थितम् ।&lt;br&gt;&#xA;ससाक्षिकं लिखेयुस् ते प्रतिपत्तिं च वादिनोः ॥ २।२० ॥&lt;br&gt;&#xA;वादिभ्यां लिखिताच् छेषं यत् पुनर् वादिना स्मृतम् ।&lt;br&gt;&#xA;तत् प्रत्याकलितं नाम स्वपादे तस्य लिख्यते ॥ २।२१ ॥&lt;br&gt;&#xA;अर्थिना सन्नियुक्तो वा प्रत्यर्थिप्रहितो ऽपि वा ।&lt;br&gt;&#xA;यो यस्यार्थे विवदते तयोर् जयपराजयौ ॥ २।२२ ॥&lt;br&gt;&#xA;यो न भ्राता न च पिता न पुत्रो न नियोगकृत् ।&lt;br&gt;&#xA;परार्थवादी दण्ड्यः स्याद् व्यवहारे ऽपि विब्रुवन् ॥ २।२३ ॥&lt;br&gt;&#xA;पूर्ववादं परित्यज्य यो ऽन्यम् आलम्बते पुनः ।&lt;br&gt;&#xA;वादसङ्क्रमणाज् ज्ञेयो हीनवादी स वै नरः ॥ २।२४ ॥&lt;br&gt;&#xA;सर्वेष्व् अपि विवादेषु वाक्छले नापहीयते ।&lt;br&gt;&#xA;पशुस्त्रीभूम्यृणादाने शास्यो ऽप्य् अर्थान् न हीयते ॥ २।२५ ॥&lt;br&gt;&#xA;अभियुक्तो ऽभियोगस्य यदि कुर्याद् अपह्नवम् ।&lt;br&gt;&#xA;अभियोक्ता दिशेद् देश्यं प्रत्यवस्कन्दितो न चेत् ॥ २।२६ ॥&lt;br&gt;&#xA;पूर्वपादे हि लिखितं यथाक्षरम् अशेषतः ।&lt;br&gt;&#xA;अर्थी तृतीयपादे तु क्रियया प्रतिपादयेत् ॥ २।२७ ॥&lt;br&gt;&#xA;क्रियापि द्विविधा प्रोक्ता मानुषी दैविकी तथा ।&lt;br&gt;&#xA;मानुषी लेख्यसाक्षिभ्यां धटादिर् दैविकी स्मृता ॥ २।२८ ॥&lt;br&gt;&#xA;दिवा कृते कार्यविधौ ग्रामेषु नगरेषु वा ।&lt;br&gt;&#xA;सम्भवे साक्षिणां चैव दिव्या न भवति क्रिया ॥ २।२९ ॥&lt;br&gt;&#xA;अरण्ये निर्जने रात्राव् अन्तर्वेश्मनि साहसे ।&lt;br&gt;&#xA;न्यासस्यापह्नवे चैव दिव्या सम्भवति क्रिया ॥ २।३० ॥&lt;br&gt;&#xA;कारणप्रतिपत्त्या च पूर्वपक्षे विरोधिते ।&lt;br&gt;&#xA;अभियुक्तेन वै भाव्यं विज्ञेयं पूर्वपक्षवत् ॥ २।३१ ॥&lt;br&gt;&#xA;पलायते य आहूतो मौनी साक्षिपराजितः ।&lt;br&gt;&#xA;स्वयम् अभ्युपपन्नश् च अवसन्नश् चतुर्विधः ॥ २।३२ ॥&lt;br&gt;&#xA;अन्यवादी क्रियाद्वेषी नोपस्थाता निरुत्तरः ।&lt;br&gt;&#xA;आहूतप्रपलायी च हीनः पञ्चविधः स्मृतः ॥ २।३३ ॥&lt;br&gt;&#xA;मणयः पद्मरागाद्या दीनारादि हिरण्मयम् ।&lt;br&gt;&#xA;मुक्ताविद्रुमशङ्खाद्याः प्रदुष्टाः स्वामिगामिनः ॥ २।३४ ॥&lt;br&gt;&#xA;गन्धमाल्यम् अदत्तं तु भूषणं वास एव वा ।&lt;br&gt;&#xA;पादुकेति राजोक्तं तद् आक्रामन् वधम् अर्हति ॥ २।३५ ॥&lt;br&gt;&#xA;पण्यमूल्यं भृतिर् न्यासो दण्डो यच् चावहारकम् ।&lt;br&gt;&#xA;वृथादानाक्षिकपणा वर्धन्ते नाविवक्षिताः ॥ २।३६ ॥&lt;br&gt;&#xA;मिथ्याभियोगिनो ये स्युर् द्विजानां शूद्रयोनयः ।&lt;br&gt;&#xA;तेषां जिह्वां समुत्कृत्य राजा शूले विधापयेत् ॥ २।३७ ॥&lt;br&gt;&#xA;आज्ञा लेखः पट्टकः शासनं वा आधिः पत्त्रं विक्रयो वा क्रयो वा ।&lt;br&gt;&#xA;राज्ञे कुर्यात् पूर्वम् आवेदनं यस् तस्य ज्ञेयः पूर्वपक्षः विधिज्ञैः ॥ २।३८ ॥&lt;br&gt;&#xA;साक्षिकदूषणे कार्यं पूर्वसाक्षिविशोधनम् ।&lt;br&gt;&#xA;शुद्धेषु साक्षिषु ततः पश्चात् साक्ष्यं विशोधयेत् ॥ २।३९ ॥&lt;br&gt;&#xA;साक्षिसभ्यावसन्नानां दूषणे दर्शनं पुनः ।&lt;br&gt;&#xA;स्वचर्यावसितानां तु नास्ति पौनर्भवो विधिः ॥ २।४० ॥&lt;br&gt;&#xA;स्वयम् अभ्युपपन्नो ऽपि स्वचर्यावसितो ऽपि सन् ।&lt;br&gt;&#xA;क्रियावसन्नो ऽप्य् अर्हेत परं सभ्यावधारणम् ॥ २।४१ ॥&lt;br&gt;&#xA;पक्षान् उत्सार्य कार्यस् तु सभ्यैः कार्यविनिश्चयः ।&lt;br&gt;&#xA;अनुत्सारितनिर्णिक्ते विरोधः प्रेत्य चेह च ॥ २।४२ ॥&lt;br&gt;&#xA;सभैर् एव जितः पश्चाद् राज्ञा शास्यः स्वशास्त्रतः ।&lt;br&gt;&#xA;जयिने चापि देयं स्याद् यथावज् जयपत्रकम् ॥ २।४३ ॥&lt;br&gt;&#xA;व्यवहारमुखं चैतत् पूर्वम् उक्तं स्वयम्भुवा ।&lt;br&gt;&#xA;मुखशुद्धौ हि शुद्धिः स्याद् व्यवहारस्य नान्यथा ॥ २।४४ ॥&lt;/p&gt;</description>
    </item>
    <item>
      <title>३ सभा</title>
      <link>https://vishvAsa.github.io/kalpAntaram/dharmaH/smRtiH/nAradaH/3_sabhA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/nAradaH/3_sabhA/</guid>
      <description>&lt;p&gt;मातृका ३&lt;/p&gt;&#xA;&lt;p&gt;नियुक्तेन तु वक्तव्यम् अपक्षपतितं वचः ॥ ३।१ ॥&lt;br&gt;&#xA;युक्तरूपं ब्रुवन् सभ्यो नाप्नुयाद् द्वेषकिल्बिषे ।&lt;br&gt;&#xA;ब्रुवाणस् त्व् अन्यथा सभ्यस् तद् एवोभयम् आप्नुयात् ॥ ३।२ ॥&lt;br&gt;&#xA;राजा तु धार्मिकान् सभ्यान् नियुञ्ज्यात् सुपरीक्षितान् ।&lt;br&gt;&#xA;व्यवहारधुरं वोढुं ये शक्ताः सद्गवा इव ॥ ३।३ ॥&lt;br&gt;&#xA;धर्मशास्त्रार्थकुशलाः कुलीनाः सत्यवादिनः ।&lt;br&gt;&#xA;समाः शत्रौ च मित्रे च नृपतेः स्युः सभासदः ॥ ३।४ ॥&lt;br&gt;&#xA;तत्प्रतिष्ठः स्मृतो धर्मो धर्ममूलश् च पार्थिवः ।&lt;br&gt;&#xA;सह सद्भिर् अतो राजा व्यवहारान् विशोधयेत् ॥ ३।५ ॥&lt;br&gt;&#xA;शुद्धेषु व्यवहारेषु शुद्धिं यान्ति सभासदः ।&lt;br&gt;&#xA;शुद्धिश् च तेषां धर्माद् धि धर्मम् एव वदेत् ततः ॥ ३।६ ॥&lt;br&gt;&#xA;यत्र धर्मो ह्य् अधर्मेण सत्यं यत्रानृतेन च ।&lt;br&gt;&#xA;हन्यते प्रेक्षमाणानां हतास् तत्र सभासदः ॥ ३।७ ॥&lt;br&gt;&#xA;विद्धो धर्मो ह्य् अधर्मेण सभां यत्रोपतिष्ठते ।&lt;br&gt;&#xA;न चेद् विशल्यः क्रियते विद्धास् तत्र सभासदः ॥ ३।८ ॥&lt;br&gt;&#xA;सभा वा न प्रवेष्टव्या वक्तव्यं वा समञ्जसम् ।&lt;br&gt;&#xA;अब्रुवन् विब्रुवन् वापि नरो भवति किल्बिषी ॥ ३।९ ॥&lt;br&gt;&#xA;ये तु सभ्याः सभां गत्वा तूष्णीं ध्यायन्त आसते ।&lt;br&gt;&#xA;यथाप्राप्तं न ब्रुवते सर्वे ते ऽनृतवादिनः ॥ ३।१० ॥&lt;br&gt;&#xA;पादो ऽधर्मस्य कर्तारं पादः साक्षिणम् ऋच्छति ।&lt;br&gt;&#xA;पादः सभासदः सर्वान् पादो राजानम् ऋच्छति ॥ ३।११ ॥&lt;br&gt;&#xA;राजा भवत्य् अनेनास् तु मुच्यन्ते च सभासदः ।&lt;br&gt;&#xA;एनो गच्छति कर्तारं निन्दार्हो यत्र निन्द्यते ॥ ३।१२ ॥&lt;br&gt;&#xA;अन्धो मत्स्यान् इवाश्नाति निरपेक्षः सकण्टकान् ।&lt;br&gt;&#xA;परोक्षम् अर्थवैकल्याद् भाषते यः सभां गतः ॥ ३।१३ ॥&lt;br&gt;&#xA;तस्मात् सभ्यः सभां प्राप्य रागद्वेषविवर्जितः ।&lt;br&gt;&#xA;वचस् तथाविधं ब्रूयाद् यथा न नरकं पतेत् ॥ ३।१४ ॥&lt;br&gt;&#xA;यथा शल्यं भिषग् विद्वान् उद्धरेद् यन्त्रयुक्तितः ।&lt;br&gt;&#xA;प्राड्विवाकस् तथा शल्यम् उद्धरेद् व्यवहारतः ॥ ३।१५ ॥&lt;br&gt;&#xA;यत्र सभ्यो जनः सर्वः साध्व् एतद् इति मन्यते ।&lt;br&gt;&#xA;स निःशल्यो विवादः स्यात् सशल्यः स्याद् अतो ऽन्यथा ॥ ३।१६ ॥&lt;br&gt;&#xA;न सा सभा यत्र न सन्ति वृद्धा वृद्धा न ते ये न वदन्ति धर्मम् ।&lt;br&gt;&#xA;नासौ धर्मो यत्र न सत्यम् अस्ति न तत् सत्यं यच् छलेनानुविद्धम् ॥ ३।१७ ॥&lt;/p&gt;</description>
    </item>
  </channel>
</rss>

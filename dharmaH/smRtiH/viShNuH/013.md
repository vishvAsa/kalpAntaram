+++
title = "०१३"

+++

अथ विषम् ॥ १३.१ ॥

विषान्यदेयानि सार्वाणि ॥ १३.२ ॥

ऋते हिमाचलोद्भवात्शार्ङ्गात् ॥ १३.३ ॥

तस्य च यवसप्तकं घृतप्लुतमभिशस्ताय दद्यात् ॥ १३.४ ॥

विषं वेगक्लमापेतं सुखेन यदि जीर्यते  ।  
विशुद्धं तमिति ज्ञात्वा दिवसान्ते विसर्जयेत् ॥ १३.५ ॥

विषत्वाद्विषमत्वाच्च क्रूरं त्वं सर्वदेहिनाम्  ।  
त्वमेव विष जानीषे न विदुर्यानि मानुषाः  ॥ १३.६ ॥

व्यवहाराभिशस्तोऽयं मानुषः शुद्धिमिच्छति  ।  
तदेनं संशयादस्माद्धर्मतस्त्रातुमर्हसि  ॥ १३.७ ॥



+++
title = "००४"

+++

जालस्थार्कमरीचिगतं रजः त्रसरेणुसंज्ञकम् ॥ ४.१ ॥

तदष्टकं लिक्षा ॥ ४.२ ॥

तत्त्रयं राजसर्षपः ॥ ४.३ ॥

तत्त्रयं गौरसर्षपः ॥ ४.४ ॥

तत्षट्कं यवः ॥ ४.५ ॥

तत्त्रयं कृष्णलम् ॥ ४.६ ॥

तत्पञ्चकं माषः ॥ ४.७ ॥

तद्द्वादशकमक्षार्धम् ॥ ४.८ ॥

अक्षार्धमेव सचतुर्माषकं सुवर्णः ॥ ४.९ ॥

चतुःसुवर्णको निष्कः ॥ ४.१० ॥

द्वे कृष्णले समधृते रूप्यमाषकः ॥ ४.११ ॥

तत्षोडशकं धरणम् ॥ ४.१२ ॥

ताम्रकार्षिकः कार्षापणः ॥ ४.१३ ॥

पणानां द्वे शते सार्धे प्रथमः साहसः स्मृतः  ।  
मध्यमः पञ्च विज्ञेयः सहस्रं त्वेष चोत्तमः  ॥ ४.१४ ॥



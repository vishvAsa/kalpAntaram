+++
title = "०१"

+++

## १।०



<details><summary>विश्वास-प्रस्तुतिः - १।१</summary>

धर्म-प्रधानाः पुरुषाः  
पूर्वम् आसन्न् अहिंसकाः।  
लोभ-द्वेषाभिभूतानां  
व्यवहारः प्रवर्तितः  ॥ १।१ ॥
</details>

<details><summary>मूलम् - १।१</summary>

धर्म-प्रधानाः पुरुषाः  
पूर्वम् आसन्न् अहिंसकाः।  
लोभ-द्वेषाभिभूतानां  
व्यवहारः प्रवर्तितः  ॥ १।१ ॥
</details>


<details><summary>विश्वास-प्रस्तुतिः - १।२</summary>

प्रयच्छेच् चेद् भृतिं स्वामी  
भृत्यानां कर्म कुर्वताम्।  
न कुर्वन्ति च भृत्याश् चेत्  
तत्र वादः प्रवर्तते  ॥ १।२ ॥
</details>

<details><summary>मूलम् - १।२</summary>

प्रयच्छेच् चेद् भृतिं स्वामी  
भृत्यानां कर्म कुर्वताम्।  
न कुर्वन्ति च भृत्याश् चेत्  
तत्र वादः प्रवर्तते  ॥ १।२ ॥
</details>


<details><summary>विश्वास-प्रस्तुतिः - १।३</summary>

हिंसां वा कुरुते कश् चिद्  
देयं वा न प्रयच्छति।  
द्वे हि स्थाने विवादस्य  
तयोर् बहुतरा गतिः  ॥ १।३ ॥
</details>

<details><summary>मूलम् - १।३</summary>

हिंसां वा कुरुते कश् चिद्  
देयं वा न प्रयच्छति।  
द्वे हि स्थाने विवादस्य  
तयोर् बहुतरा गतिः  ॥ १।३ ॥
</details>


<details><summary>विश्वास-प्रस्तुतिः - १।४</summary>

यतो द्रव्यं विनिक्रीय  
ऋणार्थं चैव गृह्यते।  
तन्-मूल्यम् उत्तम-र्णेन  
व्यवहार इति स्मृतः  ॥ १।४ ॥
</details>

<details><summary>मूलम् - १।४</summary>

यतो द्रव्यं विनिक्रीय  
ऋणार्थं चैव गृह्यते।  
तन्-मूल्यम् उत्तम-र्णेन  
व्यवहार इति स्मृतः  ॥ १।४ ॥
</details>

  
## १।१ राज-गुणाः


<details><summary>विश्वास-प्रस्तुतिः - १।५</summary>

गुण-धर्मान् अतो राज्ञः  
कथयाम्य् अनुपूर्वशः।  
धनिकर्णिक-सन्दिग्धौ  
प्रतिभू-लेख्य-साक्षिणः  ॥ १।५ ॥
</details>

<details><summary>मूलम् - १।५</summary>

गुण-धर्मान् अतो राज्ञः  
कथयाम्य् अनुपूर्वशः।  
धनिकर्णिक-सन्दिग्धौ  
प्रतिभू-लेख्य-साक्षिणः  ॥ १।५ ॥
</details>


<details><summary>विश्वास-प्रस्तुतिः - १।६</summary>

विचारयति यः सम्यक्  
तस्योत्पत्तिं निबोधत।  
सोमाग्न्य्-अर्कानिलेन्द्राणां  
वित्तापत्त्योर् यमस्य च  ॥ १।६ ॥
</details>

<details><summary>मूलम् - १।६</summary>

विचारयति यः सम्यक्  
तस्योत्पत्तिं निबोधत।  
सोमाग्न्य्-अर्कानिलेन्द्राणां  
वित्तापत्त्योर् यमस्य च  ॥ १।६ ॥
</details>


<details><summary>विश्वास-प्रस्तुतिः - १।७</summary>

तेजो-मात्रं समुद्धृत्य  
राज्ञो मूर्तिर् हि निर्मिता।  
तस्य सवाणि भूतानि  
चराणि स्थावराणि च  ॥ १।७ ॥
</details>

<details><summary>मूलम् - १।७</summary>

तेजो-मात्रं समुद्धृत्य  
राज्ञो मूर्तिर् हि निर्मिता।  
तस्य सवाणि भूतानि  
चराणि स्थावराणि च  ॥ १।७ ॥
</details>


<details><summary>विश्वास-प्रस्तुतिः - १।८</summary>

भयाद् भोगाय कल्पन्ते  
स्वधर्मान् न चलन्ति च।  
नाराजके कृषि-वणिक्-  
कुसीद-परिपालनम्  ॥ १।८ ॥
</details>

<details><summary>मूलम् - १।८</summary>

भयाद् भोगाय कल्पन्ते  
स्वधर्मान् न चलन्ति च।  
नाराजके कृषि-वणिक्-  
कुसीद-परिपालनम्  ॥ १।८ ॥
</details>

तस्माद् वर्णाश्रमाणां तु  
नेतासौ निर्मितः पुरा।  
  
## १।२ व्यवहार-पदानि


<details><summary>विश्वास-प्रस्तुतिः - १।९</summary>

द्वि-पदो व्यवहारः स्यात्  
धन-हिंसा-समुद्भवः  ॥ १।९ ॥
</details>

<details><summary>मूलम् - १।९</summary>

द्वि-पदो व्यवहारः स्यात्  
धन-हिंसा-समुद्भवः  ॥ १।९ ॥
</details>


<details><summary>विश्वास-प्रस्तुतिः - १।१०</summary>

द्विसप्तको-ऽर्थ-मूलस् तु  
हिंसा-मूलश् चतुर्विधः।  
पारुष्ये द्वे वधश् चैव  
पर-स्त्री-सङ्ग्रहस् तथा  ॥ १।१० ॥
</details>

<details><summary>मूलम् - १।१०</summary>

द्विसप्तको-ऽर्थ-मूलस् तु  
हिंसा-मूलश् चतुर्विधः।  
पारुष्ये द्वे वधश् चैव  
पर-स्त्री-सङ्ग्रहस् तथा  ॥ १।१० ॥
</details>


<details><summary>विश्वास-प्रस्तुतिः - १।११</summary>

कुसीद-निधिदेयाद् यं  
सम्भूयोत्थानम् एव च।  
भृत्य-दानम् अशुश्रूषा  
भूवादो ऽस्वामि-विक्रियः  ॥ १।११ ॥
</details>

<details><summary>मूलम् - १।११</summary>

कुसीद-निधिदेयाद् यं  
सम्भूयोत्थानम् एव च।  
भृत्य-दानम् अशुश्रूषा  
भूवादो ऽस्वामि-विक्रियः  ॥ १।११ ॥
</details>


<details><summary>विश्वास-प्रस्तुतिः - १।१२</summary>

क्रय-विक्रयानुशयः  
समयातिक्रमस् तथा।  
स्त्री-पुंस-योगः स्तेयं च  
दाय-भागो-ऽक्ष-देवनम्  ॥ १।१२ ॥
</details>

<details><summary>मूलम् - १।१२</summary>

क्रय-विक्रयानुशयः  
समयातिक्रमस् तथा।  
स्त्री-पुंस-योगः स्तेयं च  
दाय-भागो-ऽक्ष-देवनम्  ॥ १।१२ ॥
</details>


<details><summary>विश्वास-प्रस्तुतिः - १।१३</summary>

एतान्य् अर्थ-समुत्थानि  
पदानि तु चतुर्दश।  
पुनर् एवं प्रभिन्नानि  
क्रिया-भेदाद् अनेकदहा  ॥ १।१३ ॥
</details>

<details><summary>मूलम् - १।१३</summary>

एतान्य् अर्थ-समुत्थानि  
पदानि तु चतुर्दश।  
पुनर् एवं प्रभिन्नानि  
क्रिया-भेदाद् अनेकदहा  ॥ १।१३ ॥
</details>


<details><summary>विश्वास-प्रस्तुतिः - १।१४</summary>

पारुष्ये द्वे साहसं च  
पर-स्त्री-सङ्ग्रहस् तथा।  
हिंसोद्भव-पदान्य् एवं  
चत्वार्य् आह बृहस्पतिः  ॥ १।१४ ॥
</details>

<details><summary>मूलम् - १।१४</summary>

पारुष्ये द्वे साहसं च  
पर-स्त्री-सङ्ग्रहस् तथा।  
हिंसोद्भव-पदान्य् एवं  
चत्वार्य् आह बृहस्पतिः  ॥ १।१४ ॥
</details>


<details><summary>विश्वास-प्रस्तुतिः - १।१५</summary>

हीन-मध्योत्तमत्वेन  
प्रभिन्नानि पृथक् पृथक्।  
विशेष एषां निर्दिष्टश्  
चतुर्णाम् अप्य्  अनुक्रमात्  ॥ १।१५ ॥
</details>

<details><summary>मूलम् - १।१५</summary>

हीन-मध्योत्तमत्वेन  
प्रभिन्नानि पृथक् पृथक्।  
विशेष एषां निर्दिष्टश्  
चतुर्णाम् अप्य्  अनुक्रमात्  ॥ १।१५ ॥
</details>


<details><summary>विश्वास-प्रस्तुतिः - १।१६</summary>

पदान्य् अष्टादशैतानि  
धर्म-शास्त्रोदितानि तु।  
मूलं सर्व-विवादानां  
ये विदुस् ते परीक्षकाः  ॥ १।१६ ॥
</details>

<details><summary>मूलम् - १।१६</summary>

पदान्य् अष्टादशैतानि  
धर्म-शास्त्रोदितानि तु।  
मूलं सर्व-विवादानां  
ये विदुस् ते परीक्षकाः  ॥ १।१६ ॥
</details>


<details><summary>विश्वास-प्रस्तुतिः - १।१७</summary>

पूर्व-पक्षः स्मृतः पादो  
द्वितीयस् तूत्तरस् तथा।  
क्रिया-पादस् तथा वाच्यश्  
चतुर्थो निर्णयस् तथा  ॥ १।१७ ॥
</details>

<details><summary>मूलम् - १।१७</summary>

पूर्व-पक्षः स्मृतः पादो  
द्वितीयस् तूत्तरस् तथा।  
क्रिया-पादस् तथा वाच्यश्  
चतुर्थो निर्णयस् तथा  ॥ १।१७ ॥
</details>

  
## १।३ धर्मादि-चतुष्टय-बलाबलम्


<details><summary>विश्वास-प्रस्तुतिः - १।१८</summary>

धर्मेण व्यवहारेण  
चारित्रेण नृपाज्ञया।  
चतुष्-प्रकारो-ऽभिहितः  
सन्दिग्धे ऽर्थे विनिर्णयः  ॥ १।१८ ॥
</details>

<details><summary>मूलम् - १।१८</summary>

धर्मेण व्यवहारेण  
चारित्रेण नृपाज्ञया।  
चतुष्-प्रकारो-ऽभिहितः  
सन्दिग्धे ऽर्थे विनिर्णयः  ॥ १।१८ ॥
</details>


<details><summary>विश्वास-प्रस्तुतिः - १।१९</summary>

शास्त्रं केवलम् आश्रित्य  
क्रियते यत्र निर्णयः।  
व्यवहारः स विज्ञेयो  
धर्मस् तेनापि वर्धते  ॥ १।१९ ॥
</details>

<details><summary>मूलम् - १।१९</summary>

शास्त्रं केवलम् आश्रित्य  
क्रियते यत्र निर्णयः।  
व्यवहारः स विज्ञेयो  
धर्मस् तेनापि वर्धते  ॥ १।१९ ॥
</details>


<details><summary>विश्वास-प्रस्तुतिः - १।२०</summary>

देश-स्थित्यानुमानेन  
नैगमानुमतेन च।  
क्रियते निर्णयस् तत्र  
व्यवहारस् तु बाध्यते  ॥ १।२० ॥
</details>

<details><summary>मूलम् - १।२०</summary>

देश-स्थित्यानुमानेन  
नैगमानुमतेन च।  
क्रियते निर्णयस् तत्र  
व्यवहारस् तु बाध्यते  ॥ १।२० ॥
</details>


<details><summary>विश्वास-प्रस्तुतिः - १।२१</summary>

विहाय चरिताचारं  
यत्र कुर्यात् पुनर् नृपः।  
निर्णयं सा तु राजाज्ञा  
चरितं बाध्यते तया  ॥ १।२१ ॥
</details>

<details><summary>मूलम् - १।२१</summary>

विहाय चरिताचारं  
यत्र कुर्यात् पुनर् नृपः।  
निर्णयं सा तु राजाज्ञा  
चरितं बाध्यते तया  ॥ १।२१ ॥
</details>

धर्म-शास्त्रानुसारेण  
सामात्यः स पुरोहितः।  
व्यवहारान् नृपः पश्येत्  
प्रजा-संरक्षणाय च  \  
क्रोध-लोभ-विहीनस् तु  # सत्यवादी जितेन्द्रियः  ॥ १।२२ ॥

  
## १।४ धर्माधिकरणम्


<details><summary>विश्वास-प्रस्तुतिः - १।२३</summary>

सप्त-प्रकृतिकं यत् तु  
विजिगीषोर् अरेश् च यत्।  
चतुर्दशकम् एवेदं  
मण्डलं परिचक्षते  ॥ १।२३ ॥
</details>

<details><summary>मूलम् - १।२३</summary>

सप्त-प्रकृतिकं यत् तु  
विजिगीषोर् अरेश् च यत्।  
चतुर्दशकम् एवेदं  
मण्डलं परिचक्षते  ॥ १।२३ ॥
</details>


<details><summary>विश्वास-प्रस्तुतिः - १।२४</summary>

चत्वारः पृथिवी-पालाः  
पृथङ्-मित्रैः सहाष्टकम्।  
अमात्यादिभिर् एते च  
जगत्य् अक्षर-संहिताः  ॥ १।२४ ॥
</details>

<details><summary>मूलम् - १।२४</summary>

चत्वारः पृथिवी-पालाः  
पृथङ्-मित्रैः सहाष्टकम्।  
अमात्यादिभिर् एते च  
जगत्य् अक्षर-संहिताः  ॥ १।२४ ॥
</details>


<details><summary>विश्वास-प्रस्तुतिः - १।२५</summary>

प्रातर् उत्थाय नृपतिः  
शौचं कृत्वा विधानतः।  
गुरून् ज्योतिर्-विदो वैद्यान्  
देवान् विप्रान् पुरोहितान्  ॥ १।२५ ॥
</details>

<details><summary>मूलम् - १।२५</summary>

प्रातर् उत्थाय नृपतिः  
शौचं कृत्वा विधानतः।  
गुरून् ज्योतिर्-विदो वैद्यान्  
देवान् विप्रान् पुरोहितान्  ॥ १।२५ ॥
</details>


<details><summary>विश्वास-प्रस्तुतिः - १।२६</summary>

यथार्हम् एतान् सम्पूज्य  
सु-पुष्पाभरणाम्बरैः।  
अभिनन्द्य च गुर्व्-आदीन्  
सु-मुखः प्रविशेत् सभाम्  ॥ १।२६ ॥
</details>

<details><summary>मूलम् - १।२६</summary>

यथार्हम् एतान् सम्पूज्य  
सु-पुष्पाभरणाम्बरैः।  
अभिनन्द्य च गुर्व्-आदीन्  
सु-मुखः प्रविशेत् सभाम्  ॥ १।२६ ॥
</details>


<details><summary>विश्वास-प्रस्तुतिः - १।२७</summary>

राजा कार्याणि सम्पश्येत्  
सद्भिर् एव त्रिभिर् वृतः।  
सभाम् एव प्रविश्याग्र्याम्  
आसीनः स्थित एव वा  ॥ १।२७ ॥
</details>

<details><summary>मूलम् - १।२७</summary>

राजा कार्याणि सम्पश्येत्  
सद्भिर् एव त्रिभिर् वृतः।  
सभाम् एव प्रविश्याग्र्याम्  
आसीनः स्थित एव वा  ॥ १।२७ ॥
</details>

  
## १।५ दुर्ग-लक्षणम्


<details><summary>विश्वास-प्रस्तुतिः - १।२८</summary>

आत्म-दारार्थ-लोकानां  
सञ्चितानां तु गुप्तये।  
नृपतिः कारयेद् दुर्गं  
प्राकार-द्वय-संयुतम्  ॥ १।२८ ॥
</details>

<details><summary>मूलम् - १।२८</summary>

आत्म-दारार्थ-लोकानां  
सञ्चितानां तु गुप्तये।  
नृपतिः कारयेद् दुर्गं  
प्राकार-द्वय-संयुतम्  ॥ १।२८ ॥
</details>


<details><summary>विश्वास-प्रस्तुतिः - १।२९</summary>

भूपानाम् इन्धन-रसैर्  
वेत्र-शष्पान्न-वाहनैः।  
यन्त्रायुधैश् च विविधैः  
स्निग्धैः शूरैर् नरैर् युतम्  ॥ १।२९ ॥
</details>

<details><summary>मूलम् - १।२९</summary>

भूपानाम् इन्धन-रसैर्  
वेत्र-शष्पान्न-वाहनैः।  
यन्त्रायुधैश् च विविधैः  
स्निग्धैः शूरैर् नरैर् युतम्  ॥ १।२९ ॥
</details>


<details><summary>विश्वास-प्रस्तुतिः - १।३०</summary>

वेद-विद्या-विदो विप्रान्  
क्षत्रियान् अग्निहोत्रिणः।  
आहृत्य स्थापयेत् तत्र  
तेषां वृत्तिं प्रकल्पयेत्  ॥ १।३० ॥
</details>

<details><summary>मूलम् - १।३०</summary>

वेद-विद्या-विदो विप्रान्  
क्षत्रियान् अग्निहोत्रिणः।  
आहृत्य स्थापयेत् तत्र  
तेषां वृत्तिं प्रकल्पयेत्  ॥ १।३० ॥
</details>


<details><summary>विश्वास-प्रस्तुतिः - १।३१</summary>

अनाच्छेद्याः करास् तेभ्यः  
प्रदेया गृह-भूमयः।  
मुक्ता भाव्याश् च नृपतेर्  
लेखयित्वा स्व-शासने  ॥ १।३१ ॥
</details>

<details><summary>मूलम् - १।३१</summary>

अनाच्छेद्याः करास् तेभ्यः  
प्रदेया गृह-भूमयः।  
मुक्ता भाव्याश् च नृपतेर्  
लेखयित्वा स्व-शासने  ॥ १।३१ ॥
</details>


<details><summary>विश्वास-प्रस्तुतिः - १।३२</summary>

नित्यं नैमित्तिकं काम्यं  
शान्तिकं पौष्टिकं तथा।  
पौराणां कर्म कुर्युस् ते  
सन्दिग्ध-विनयं तथा  ॥ १।३२ ॥
</details>

<details><summary>मूलम् - १।३२</summary>

नित्यं नैमित्तिकं काम्यं  
शान्तिकं पौष्टिकं तथा।  
पौराणां कर्म कुर्युस् ते  
सन्दिग्ध-विनयं तथा  ॥ १।३२ ॥
</details>


<details><summary>विश्वास-प्रस्तुतिः - १।३३</summary>

समा निम्नोन्नता वापि  
यत्र भूमिर् यथा-विधा।  
शालाट्ट-परिखाद्याश् च  
कर्तव्याश् च तथा-विधाः  ॥ १।३३ ॥
</details>

<details><summary>मूलम् - १।३३</summary>

समा निम्नोन्नता वापि  
यत्र भूमिर् यथा-विधा।  
शालाट्ट-परिखाद्याश् च  
कर्तव्याश् च तथा-विधाः  ॥ १।३३ ॥
</details>


<details><summary>विश्वास-प्रस्तुतिः - १।३४</summary>

समन्तात् तत्र वेश्मानि  
कुर्युः प्रकृतयस् ततः।  
द्विज-वैश्य-वणिच्-छिल्पि-  
कारुका रक्षकास् तथा  ॥ १।३४ ॥
</details>

<details><summary>मूलम् - १।३४</summary>

समन्तात् तत्र वेश्मानि  
कुर्युः प्रकृतयस् ततः।  
द्विज-वैश्य-वणिच्-छिल्पि-  
कारुका रक्षकास् तथा  ॥ १।३४ ॥
</details>


<details><summary>विश्वास-प्रस्तुतिः - १।३५</summary>

स्हलावस्थान-निष्काश-  
भ्रम-श्वभ्र-चतुष्पथान्।  
समाज-विक्रय-स्थान-  
गोव्रजांश् चैव कल्पयेत्  ॥ १।३५ ॥
</details>

<details><summary>मूलम् - १।३५</summary>

स्हलावस्थान-निष्काश-  
भ्रम-श्वभ्र-चतुष्पथान्।  
समाज-विक्रय-स्थान-  
गोव्रजांश् चैव कल्पयेत्  ॥ १।३५ ॥
</details>


<details><summary>विश्वास-प्रस्तुतिः - १।३६</summary>

गुणवान् इति यः प्रोक्तः  
ख्यापितो जन-संसदि।  
कथं तेनैव वक्त्रेण  
निर्गुणः परिकथ्यते  ॥ १।३६ ॥
</details>

<details><summary>मूलम् - १।३६</summary>

गुणवान् इति यः प्रोक्तः  
ख्यापितो जन-संसदि।  
कथं तेनैव वक्त्रेण  
निर्गुणः परिकथ्यते  ॥ १।३६ ॥
</details>


<details><summary>विश्वास-प्रस्तुतिः - १।३७</summary>

तस्मात् प्रभुत्वं वृत्तिं च  
निर्दोषस्य न चालयेत्।  
अनवस्था-प्रसङ्गः स्यान्  
नश्येतोपग्रहस् तथा  ॥ १।३७ ॥
</details>

<details><summary>मूलम् - १।३७</summary>

तस्मात् प्रभुत्वं वृत्तिं च  
निर्दोषस्य न चालयेत्।  
अनवस्था-प्रसङ्गः स्यान्  
नश्येतोपग्रहस् तथा  ॥ १।३७ ॥
</details>

  
## १।६ प्रजा-पालन-लक्षणम्][प्।७


<details><summary>विश्वास-प्रस्तुतिः - १।३८</summary>

सम्यङ् निविष्ट-देशस् तु  
कृत-दुर्गस् तु शास्त्रतः।  
कण्टकोद्धरणे नित्यम्  
आतिष्ठेद् बलम् उत्तमम्  ॥ १।३८ ॥
</details>

<details><summary>मूलम् - १।३८</summary>

सम्यङ् निविष्ट-देशस् तु  
कृत-दुर्गस् तु शास्त्रतः।  
कण्टकोद्धरणे नित्यम्  
आतिष्ठेद् बलम् उत्तमम्  ॥ १।३८ ॥
</details>


<details><summary>विश्वास-प्रस्तुतिः - १।३९</summary>

तत् प्रजा-पालनं प्रोक्तं  
त्रिविधं न्याय-वेदिभिः।  
पर-चक्राच् चौर-भयाद्  
बलिनो-ऽन्याय-वर्तिनः  ॥ १।३९ ॥
</details>

<details><summary>मूलम् - १।३९</summary>

तत् प्रजा-पालनं प्रोक्तं  
त्रिविधं न्याय-वेदिभिः।  
पर-चक्राच् चौर-भयाद्  
बलिनो-ऽन्याय-वर्तिनः  ॥ १।३९ ॥
</details>


<details><summary>विश्वास-प्रस्तुतिः - १।४०</summary>

परानीक-स्तेन-भयम्  
उपायैः शमयेन् नृपः।  
बलवत् परिभूतानां  
प्रत्यहं न्याय-दर्शनैः  ॥ १।४० ॥
</details>

<details><summary>मूलम् - १।४०</summary>

परानीक-स्तेन-भयम्  
उपायैः शमयेन् नृपः।  
बलवत् परिभूतानां  
प्रत्यहं न्याय-दर्शनैः  ॥ १।४० ॥
</details>


<details><summary>विश्वास-प्रस्तुतिः - १।४१</summary>

यद् अधीते यद् यजते  
यज् जुहोति यद् अर्चति।  
तस्य षड्-भाग-भाग् राजा  
सम्यग् भवति रक्षणात्  ॥ १।४१ ॥
</details>

<details><summary>मूलम् - १।४१</summary>

यद् अधीते यद् यजते  
यज् जुहोति यद् अर्चति।  
तस्य षड्-भाग-भाग् राजा  
सम्यग् भवति रक्षणात्  ॥ १।४१ ॥
</details>


<details><summary>विश्वास-प्रस्तुतिः - १।४२</summary>

रक्षन् धर्मेण भूतानि  
राजा वध्यांश् च घातयन्।  
यजते ऽहर्-अहर् यज्ञैः  
सहस्रशत-दक्षिणैः  ॥ १।४२ ॥
</details>

<details><summary>मूलम् - १।४२</summary>

रक्षन् धर्मेण भूतानि  
राजा वध्यांश् च घातयन्।  
यजते ऽहर्-अहर् यज्ञैः  
सहस्रशत-दक्षिणैः  ॥ १।४२ ॥
</details>


<details><summary>विश्वास-प्रस्तुतिः - १।४३</summary>

दशाष्टषष्ठं नृपतेर्  
भागं दद्यात् कृषी-वलम्।  
खिलाद् वर्षावसन्ताच् च  
कृष्यमाणाद् यथा-क्रमम्  ॥ १।४३ ॥
</details>

<details><summary>मूलम् - १।४३</summary>

दशाष्टषष्ठं नृपतेर्  
भागं दद्यात् कृषी-वलम्।  
खिलाद् वर्षावसन्ताच् च  
कृष्यमाणाद् यथा-क्रमम्  ॥ १।४३ ॥
</details>


<details><summary>विश्वास-प्रस्तुतिः - १।४४</summary>

देश-स्थित्या बलिं दद्युर्  
भूतं षण्-मास-वार्षिकम्।  
एष धर्मः समाख्यातः  
कीनाशानां पुरातनः  ॥ १।४४ ॥
</details>

<details><summary>मूलम् - १।४४</summary>

देश-स्थित्या बलिं दद्युर्  
भूतं षण्-मास-वार्षिकम्।  
एष धर्मः समाख्यातः  
कीनाशानां पुरातनः  ॥ १।४४ ॥
</details>

  
## १।७ सभा-निवेशन-प्रकारः


<details><summary>विश्वास-प्रस्तुतिः - १।४५</summary>

औदकं पार्वतं वार्क्ष्यम्  
ऐरणं धान्वनं तथा।  
दुर्ग-मध्ये गृहं कुर्याज्  
जल-वृक्षावृतं पृथक्  ॥ १।४५ ॥
</details>

<details><summary>मूलम् - १।४५</summary>

औदकं पार्वतं वार्क्ष्यम्  
ऐरणं धान्वनं तथा।  
दुर्ग-मध्ये गृहं कुर्याज्  
जल-वृक्षावृतं पृथक्  ॥ १।४५ ॥
</details>


<details><summary>विश्वास-प्रस्तुतिः - १।४६</summary>

प्राग्-दिशि प्राङ्-मुखीं तस्य  
लक्षण्यां कल्पयेत् सभाम्।  
माल्य-धूपासनोपेतां  
बीज-रत्न-समन्विताम्  ॥ १।४६ ॥
</details>

<details><summary>मूलम् - १।४६</summary>

प्राग्-दिशि प्राङ्-मुखीं तस्य  
लक्षण्यां कल्पयेत् सभाम्।  
माल्य-धूपासनोपेतां  
बीज-रत्न-समन्विताम्  ॥ १।४६ ॥
</details>


<details><summary>विश्वास-प्रस्तुतिः - १।४७</summary>

प्रतिमा-लेख्य-देवैश् च  
युक्ताम् अग्न्य्-अम्बुना तथा।  
लक्षण्यां वास्तु-शास्त्रोक्त-  
लक्षणेन तु लक्षिताम्  ॥ १।४७ ॥
</details>

<details><summary>मूलम् - १।४७</summary>

प्रतिमा-लेख्य-देवैश् च  
युक्ताम् अग्न्य्-अम्बुना तथा।  
लक्षण्यां वास्तु-शास्त्रोक्त-  
लक्षणेन तु लक्षिताम्  ॥ १।४७ ॥
</details>


<details><summary>विश्वास-प्रस्तुतिः - १।४८</summary>

भद्रासनम् अधिष्ठाय  
संवीताङ्गः समाहितः।  
प्रणम्य लोकपालेभ्यः  
कार्य-दर्शनम् आरभेत्  ॥ १।४८ ॥
</details>

<details><summary>मूलम् - १।४८</summary>

भद्रासनम् अधिष्ठाय  
संवीताङ्गः समाहितः।  
प्रणम्य लोकपालेभ्यः  
कार्य-दर्शनम् आरभेत्  ॥ १।४८ ॥
</details>


<details><summary>विश्वास-प्रस्तुतिः - १।४९</summary>

विप्रो धर्म-द्रुमस्यादिः  
स्कन्ध-शाखे महीपतिः।  
सचिवाः पत्र-पुष्पाणि  
फलं न्यायेन पालनम्  ॥ १।४९ ॥
</details>

<details><summary>मूलम् - १।४९</summary>

विप्रो धर्म-द्रुमस्यादिः  
स्कन्ध-शाखे महीपतिः।  
सचिवाः पत्र-पुष्पाणि  
फलं न्यायेन पालनम्  ॥ १।४९ ॥
</details>


<details><summary>विश्वास-प्रस्तुतिः - १।५०</summary>

यशो वित्तं फल-रसो  
भोगोपग्रह-पूजनम्।  
अजेयत्वं लोक-पङ्क्तिः  
स्वर्गे स्थानं च शाश्वतम्  ॥ १।५० ॥
</details>

<details><summary>मूलम् - १।५०</summary>

यशो वित्तं फल-रसो  
भोगोपग्रह-पूजनम्।  
अजेयत्वं लोक-पङ्क्तिः  
स्वर्गे स्थानं च शाश्वतम्  ॥ १।५० ॥
</details>


<details><summary>विश्वास-प्रस्तुतिः - १।५१</summary>

वोदोत्वैतान् न्याय-रसान्  
समो भूत्वा विवादनम्।  
त्यक्त-लोभादिकं राजा  
धर्मं कुर्याद् विनिर्णयम्  ॥ १।५१ ॥
</details>

<details><summary>मूलम् - १।५१</summary>

वोदोत्वैतान् न्याय-रसान्  
समो भूत्वा विवादनम्।  
त्यक्त-लोभादिकं राजा  
धर्मं कुर्याद् विनिर्णयम्  ॥ १।५१ ॥
</details>


<details><summary>विश्वास-प्रस्तुतिः - १।५२</summary>

राजा वृत्ति-विवादानां  
स्वयम् एव प्रदर्शनम्।  
शास्त्र-दृष्टेन मार्गेण  
स विद्वद्भिः प्रसेव्यते  ॥ १।५२ ॥
</details>

<details><summary>मूलम् - १।५२</summary>

राजा वृत्ति-विवादानां  
स्वयम् एव प्रदर्शनम्।  
शास्त्र-दृष्टेन मार्गेण  
स विद्वद्भिः प्रसेव्यते  ॥ १।५२ ॥
</details>


<details><summary>विश्वास-प्रस्तुतिः - १।५३</summary>

तस्मान् न्यायेन राजा तु  
सम्यग् यत्नेन पालयेत्।  
तस्माद् अर्थं च राज्यं च  
[यशश् च] विपुलं लभेत्  ॥ १।५३ ॥
</details>

<details><summary>मूलम् - १।५३</summary>

तस्मान् न्यायेन राजा तु  
सम्यग् यत्नेन पालयेत्।  
तस्माद् अर्थं च राज्यं च  
[यशश् च] विपुलं लभेत्  ॥ १।५३ ॥
</details>


<details><summary>विश्वास-प्रस्तुतिः - १।५४</summary>

सत्यं देवाः समासेन  
मनुष्यास् त्व् अनृतं विदुः।  
इहैव तस्य देवत्वं  
यस्य सत्ये स्थिता मतिः  ॥ १।५४ ॥
</details>

<details><summary>मूलम् - १।५४</summary>

सत्यं देवाः समासेन  
मनुष्यास् त्व् अनृतं विदुः।  
इहैव तस्य देवत्वं  
यस्य सत्ये स्थिता मतिः  ॥ १।५४ ॥
</details>


<details><summary>विश्वास-प्रस्तुतिः - १।५५</summary>

पश्व्-आज्य्य-र्त्विग्-आदीनां  
संयोगाज् जायते ऽध्वरः।  
यथा सम्बध्यते तेन  
व्यवहारस् तथोच्यते  ॥ १।५५ ॥
</details>

<details><summary>मूलम् - १।५५</summary>

पश्व्-आज्य्य-र्त्विग्-आदीनां  
संयोगाज् जायते ऽध्वरः।  
यथा सम्बध्यते तेन  
व्यवहारस् तथोच्यते  ॥ १।५५ ॥
</details>


<details><summary>विश्वास-प्रस्तुतिः - १।५६</summary>

प्राड्विवाक-सदस्यानाम्  
उपजीव्य मतानि तु।  
तद्-युक्ति-योगाद् यो ऽर्थेषु  
निर्णये न स दण्ड-भाक्  ॥ १।५६ ॥
</details>

<details><summary>मूलम् - १।५६</summary>

प्राड्विवाक-सदस्यानाम्  
उपजीव्य मतानि तु।  
तद्-युक्ति-योगाद् यो ऽर्थेषु  
निर्णये न स दण्ड-भाक्  ॥ १।५६ ॥
</details>

  
## १।८ सभा-प्रभेदाः


<details><summary>विश्वास-प्रस्तुतिः - १।५७</summary>

प्रतिष्ठिताप्रतिष्ठा च  
मुद्रिता शासिता तथा।  
चतुर्विधा सभा प्रोक्ता  
सभ्याश् चैव तथाविधाः  ॥ १।५७ ॥
</details>

<details><summary>मूलम् - १।५७</summary>

प्रतिष्ठिताप्रतिष्ठा च  
मुद्रिता शासिता तथा।  
चतुर्विधा सभा प्रोक्ता  
सभ्याश् चैव तथाविधाः  ॥ १।५७ ॥
</details>


<details><summary>विश्वास-प्रस्तुतिः - १।५८</summary>

प्रतिष्ठिता पुरे ग्रामे  
चला नामाप्रतिष्ठिता।  
मुद्रिता अध्यक्ष-संयुक्ता  
राज-युक्ता च शासिता  ॥ १।५८ ॥
</details>

<details><summary>मूलम् - १।५८</summary>

प्रतिष्ठिता पुरे ग्रामे  
चला नामाप्रतिष्ठिता।  
मुद्रिता अध्यक्ष-संयुक्ता  
राज-युक्ता च शासिता  ॥ १।५८ ॥
</details>

न्यायान् पश्येत् कृत-मतिः  
सा सभाध्वर-सम्मिता।  
  
## १।९ सभ्याः

लोक-वेदाङ्ग-धर्मज्ञाः  
सप्त पञ्च त्रयो ऽपि वा  \  
यत्रोपविष्टा विप्राग्र्याः  # सा यज्ञ-सदृशी सभा  ॥ १।५९ ॥


<details><summary>विश्वास-प्रस्तुतिः - १।६०</summary>

कुर्याद् अलग्नकौ रक्षेद्  
अर्थि-प्रथ्यर्थिनौ सदा।  
एतद् दशाङ्गं करणं  
यस्याम् अध्यास्त पार्थिवः  ॥ १।६० ॥
</details>

<details><summary>मूलम् - १।६०</summary>

कुर्याद् अलग्नकौ रक्षेद्  
अर्थि-प्रथ्यर्थिनौ सदा।  
एतद् दशाङ्गं करणं  
यस्याम् अध्यास्त पार्थिवः  ॥ १।६० ॥
</details>


<details><summary>विश्वास-प्रस्तुतिः - १।६१</summary>

द्वि-सस्याष्टमं भागं  
मुक्त्वा कालं सुसंविशेत्।  
स कालो व्यवहाराणां  
शास्त्र-दृष्टः परः स्मृतः  ॥ १।६१ ॥
</details>

<details><summary>मूलम् - १।६१</summary>

द्वि-सस्याष्टमं भागं  
मुक्त्वा कालं सुसंविशेत्।  
स कालो व्यवहाराणां  
शास्त्र-दृष्टः परः स्मृतः  ॥ १।६१ ॥
</details>


<details><summary>विश्वास-प्रस्तुतिः - १।६२</summary>

साधु-कर्म-क्रिया-युक्ताः  
सत्यधर्म-परायणाः।  
अक्रोध-लोभाः शास्त्रज्ञाः  
सभ्याः कार्या महीभुजा  ॥ १।६२ ॥
</details>

<details><summary>मूलम् - १।६२</summary>

साधु-कर्म-क्रिया-युक्ताः  
सत्यधर्म-परायणाः।  
अक्रोध-लोभाः शास्त्रज्ञाः  
सभ्याः कार्या महीभुजा  ॥ १।६२ ॥
</details>


<details><summary>विश्वास-प्रस्तुतिः - १।६३</summary>

सप्त पञ्च त्रयो वा  
सभा-सदो भवन्ति  ॥ १।६३ ॥
</details>

<details><summary>मूलम् - १।६३</summary>

सप्त पञ्च त्रयो वा  
सभा-सदो भवन्ति  ॥ १।६३ ॥
</details>


<details><summary>विश्वास-प्रस्तुतिः - १।६४</summary>

देशाचारानभिज्ञा ये  
नास्तिकाः शास्त्र-वर्जिताः।  
उन्मत्त-क्रुद्ध-लुब्धार्ता  
न प्रष्टव्या विनिर्णये  ॥ १।६४ ॥
</details>

<details><summary>मूलम् - १।६४</summary>

देशाचारानभिज्ञा ये  
नास्तिकाः शास्त्र-वर्जिताः।  
उन्मत्त-क्रुद्ध-लुब्धार्ता  
न प्रष्टव्या विनिर्णये  ॥ १।६४ ॥
</details>


<details><summary>विश्वास-प्रस्तुतिः - १।६५</summary>

राजा कार्याणि सम्पश्येत्  
प्राड्विवाको ऽथ वा द्विजः।  
न्यायाङ्गान्य् अग्रतः कृत्वा  
सभ्य-शास्त्र-मते स्थितः  ॥ १।६५ ॥
</details>

<details><summary>मूलम् - १।६५</summary>

राजा कार्याणि सम्पश्येत्  
प्राड्विवाको ऽथ वा द्विजः।  
न्यायाङ्गान्य् अग्रतः कृत्वा  
सभ्य-शास्त्र-मते स्थितः  ॥ १।६५ ॥
</details>


<details><summary>विश्वास-प्रस्तुतिः - १।६६</summary>

बलेन चतुर्-अङ्गेन  
यतो रञ्जयते प्रजाः।  
दीप्यमानः स्व-वपुषा  
तेन राजाभिधीयते  ॥ १।६६ ॥
</details>

<details><summary>मूलम् - १।६६</summary>

बलेन चतुर्-अङ्गेन  
यतो रञ्जयते प्रजाः।  
दीप्यमानः स्व-वपुषा  
तेन राजाभिधीयते  ॥ १।६६ ॥
</details>


<details><summary>विश्वास-प्रस्तुतिः - १।६७</summary>

एकस् त्व् अनेकधा प्रोक्तो  
व्यवहारो मनीषिभिः।  
तस्य निर्णय-कृद् राजा  
ब्राह्मणश् च बहुश्रुतः  ॥ १।६७ ॥
</details>

<details><summary>मूलम् - १।६७</summary>

एकस् त्व् अनेकधा प्रोक्तो  
व्यवहारो मनीषिभिः।  
तस्य निर्णय-कृद् राजा  
ब्राह्मणश् च बहुश्रुतः  ॥ १।६७ ॥
</details>


<details><summary>विश्वास-प्रस्तुतिः - १।६८</summary>

व्यवहाराश्रितं प्रश्नं  
पृच्छति प्राड् इति श्रुतिः।  
विवदेत् तत्र यस् तस्मिन्  
प्राड्-विवाकस् तु स स्मृतः  ॥ १।६८ ॥
</details>

<details><summary>मूलम् - १।६८</summary>

व्यवहाराश्रितं प्रश्नं  
पृच्छति प्राड् इति श्रुतिः।  
विवदेत् तत्र यस् तस्मिन्  
प्राड्-विवाकस् तु स स्मृतः  ॥ १।६८ ॥
</details>


<details><summary>विश्वास-प्रस्तुतिः - १।६९</summary>

विवादे पृच्छति प्रश्नं  
प्रतिप्रश्नं तथैव च।  
प्रिय-पूर्वं प्राग् वदति  
प्राड्-विवाकस् ततः स्मृतः  ॥ १।६९ ॥
</details>

<details><summary>मूलम् - १।६९</summary>

विवादे पृच्छति प्रश्नं  
प्रतिप्रश्नं तथैव च।  
प्रिय-पूर्वं प्राग् वदति  
प्राड्-विवाकस् ततः स्मृतः  ॥ १।६९ ॥
</details>


<details><summary>विश्वास-प्रस्तुतिः - १।७०</summary>

स-प्राड्-विवाकः सामात्यः  
स-ब्राह्मण-पुरोहितः।  
स-सभ्यः प्रेक्षको राजा  
स्वर्गे तिष्ठति धर्मतः  ॥ १।७० ॥
</details>

<details><summary>मूलम् - १।७०</summary>

स-प्राड्-विवाकः सामात्यः  
स-ब्राह्मण-पुरोहितः।  
स-सभ्यः प्रेक्षको राजा  
स्वर्गे तिष्ठति धर्मतः  ॥ १।७० ॥
</details>


<details><summary>विश्वास-प्रस्तुतिः - १।७१</summary>

सर्व-शास्त्रार्थ-वेत्तारम्  
अलुब्धं न्याय-भाषिणम्।  
विप्रं प्राज्ञं क्रमायातम्  
अमात्यं स्थापयेद् द्विजम्  ॥ १।७१ ॥
</details>

<details><summary>मूलम् - १।७१</summary>

सर्व-शास्त्रार्थ-वेत्तारम्  
अलुब्धं न्याय-भाषिणम्।  
विप्रं प्राज्ञं क्रमायातम्  
अमात्यं स्थापयेद् द्विजम्  ॥ १।७१ ॥
</details>


<details><summary>विश्वास-प्रस्तुतिः - १।७२</summary>

द्विजान् विहाय यः पश्येत्  
कार्याणि वृषलैः सह।  
तस्य प्रक्षरते राष्ट्रं  
बलं कोशं च नश्यति  ॥ १।७२ ॥
</details>

<details><summary>मूलम् - १।७२</summary>

द्विजान् विहाय यः पश्येत्  
कार्याणि वृषलैः सह।  
तस्य प्रक्षरते राष्ट्रं  
बलं कोशं च नश्यति  ॥ १।७२ ॥
</details>


<details><summary>विश्वास-प्रस्तुतिः - १।७३</summary>

ये चारण्य-चरास् तेषाम्  
अरण्ये करणं भवेत्।  
सेनायां सैनिकानां तु  
सार्थेषु बणिजां तथा  ॥ १।७३ ॥
</details>

<details><summary>मूलम् - १।७३</summary>

ये चारण्य-चरास् तेषाम्  
अरण्ये करणं भवेत्।  
सेनायां सैनिकानां तु  
सार्थेषु बणिजां तथा  ॥ १।७३ ॥
</details>


<details><summary>विश्वास-प्रस्तुतिः - १।७४</summary>

कीनाशाः कारुका मल्लाः  
कुसीद-श्रेणि-वर्तकाः।  
लिङ्गिनस् तस्कराश् चैव  
स्वेन धर्मेण निर्णयः  ॥ १।७४ ॥
</details>

<details><summary>मूलम् - १।७४</summary>

कीनाशाः कारुका मल्लाः  
कुसीद-श्रेणि-वर्तकाः।  
लिङ्गिनस् तस्कराश् चैव  
स्वेन धर्मेण निर्णयः  ॥ १।७४ ॥
</details>


<details><summary>विश्वास-प्रस्तुतिः - १।७५</summary>

कुलानि श्रेणयश् चैव  
गणास् त्व् अधिकृतो नृपः।  
प्रतिष्ठा व्यवहाराणां  
गुर्वेभ्यस् तूत्तरोत्तरम्  ॥ १।७५ ॥
</details>

<details><summary>मूलम् - १।७५</summary>

कुलानि श्रेणयश् चैव  
गणास् त्व् अधिकृतो नृपः।  
प्रतिष्ठा व्यवहाराणां  
गुर्वेभ्यस् तूत्तरोत्तरम्  ॥ १।७५ ॥
</details>


<details><summary>विश्वास-प्रस्तुतिः - १।७६</summary>

तपस्विनां तु कार्याणि  
त्रैविद्यैर् एव कारयेत्।  
माया-योग-विदां चैव  
न स्वयं कोप-कारणात्  ॥ १।७६ ॥
</details>

<details><summary>मूलम् - १।७६</summary>

तपस्विनां तु कार्याणि  
त्रैविद्यैर् एव कारयेत्।  
माया-योग-विदां चैव  
न स्वयं कोप-कारणात्  ॥ १।७६ ॥
</details>


<details><summary>विश्वास-प्रस्तुतिः - १।७७</summary>

अदण्ड्यान् दण्डयन् राजा  
दण्ड्यांश् चैवाप्य् अदण्डयन्।  
अयशो महद् आप्नोति  
नरकं चैव गच्छति  ॥ १।७७ ॥
</details>

<details><summary>मूलम् - १।७७</summary>

अदण्ड्यान् दण्डयन् राजा  
दण्ड्यांश् चैवाप्य् अदण्डयन्।  
अयशो महद् आप्नोति  
नरकं चैव गच्छति  ॥ १।७७ ॥
</details>


<details><summary>विश्वास-प्रस्तुतिः - १।७८</summary>

अपि भ्राता सुतो ऽर्घ्यो वा  
श्वशुरो मातुरो ऽपि वा।  
नादण्ड्यो नाम राज्ञो ऽस्ति  
धर्माद् विचलितः स्वकात्  ॥ १।७८ ॥
</details>

<details><summary>मूलम् - १।७८</summary>

अपि भ्राता सुतो ऽर्घ्यो वा  
श्वशुरो मातुरो ऽपि वा।  
नादण्ड्यो नाम राज्ञो ऽस्ति  
धर्माद् विचलितः स्वकात्  ॥ १।७८ ॥
</details>


<details><summary>विश्वास-प्रस्तुतिः - १।७९</summary>

यत्र विप्रो न विद्वान् स्यात्  
क्षत्रियं तत्र योजयेत्।  
वैश्यं वा धर्म-शास्त्र-ज्ञं  
शूद्रं यत्नेन वर्जयेत्  ॥ १।७९ ॥
</details>

<details><summary>मूलम् - १।७९</summary>

यत्र विप्रो न विद्वान् स्यात्  
क्षत्रियं तत्र योजयेत्।  
वैश्यं वा धर्म-शास्त्र-ज्ञं  
शूद्रं यत्नेन वर्जयेत्  ॥ १।७९ ॥
</details>


<details><summary>विश्वास-प्रस्तुतिः - १।८०</summary>

धर्म-कर्म-विहीनस् तु  
ब्राह्मैर् लिङ्गैर् विवर्जितः।  
ब्रवीति ब्राह्मणो ऽस्मीति  
तम् आहुर् ब्राह्मण-ब्रुवम्  ॥ १।८० ॥
</details>

<details><summary>मूलम् - १।८०</summary>

धर्म-कर्म-विहीनस् तु  
ब्राह्मैर् लिङ्गैर् विवर्जितः।  
ब्रवीति ब्राह्मणो ऽस्मीति  
तम् आहुर् ब्राह्मण-ब्रुवम्  ॥ १।८० ॥
</details>


<details><summary>विश्वास-प्रस्तुतिः - १।८१</summary>

शब्दाभिधान-तत्त्वज्ञौ  
गणना-कुशलौ शुची।  
नानालिपि-ज्ञौ कर्तव्यौ  
राज्ञा गणक-लेखकौ  ॥ १।८१ ॥
</details>

<details><summary>मूलम् - १।८१</summary>

शब्दाभिधान-तत्त्वज्ञौ  
गणना-कुशलौ शुची।  
नानालिपि-ज्ञौ कर्तव्यौ  
राज्ञा गणक-लेखकौ  ॥ १।८१ ॥
</details>


<details><summary>विश्वास-प्रस्तुतिः - १।८२</summary>

अकारणे रक्षणे च  
साक्ष्यर्थि-प्रवादिनाम्।  
सभ्याधीनः सत्यवादी  
कर्तव्यस् तु स पूरुषः  ॥ १।८२ ॥
</details>

<details><summary>मूलम् - १।८२</summary>

अकारणे रक्षणे च  
साक्ष्यर्थि-प्रवादिनाम्।  
सभ्याधीनः सत्यवादी  
कर्तव्यस् तु स पूरुषः  ॥ १।८२ ॥
</details>


<details><summary>विश्वास-प्रस्तुतिः - १।८३</summary>

एतद् दशाङ्ग-करणं  
यस्याम् अध्यास्य पार्थिवः।  
न्य्हायं पश्येत् कृत-मतिः  
सा सभाध्वर-सम्मिता  ॥ १।८३ ॥
</details>

<details><summary>मूलम् - १।८३</summary>

एतद् दशाङ्ग-करणं  
यस्याम् अध्यास्य पार्थिवः।  
न्य्हायं पश्येत् कृत-मतिः  
सा सभाध्वर-सम्मिता  ॥ १।८३ ॥
</details>


<details><summary>विश्वास-प्रस्तुतिः - १।८४</summary>

एषां मूर्धा नृपो ऽङ्गानां  
मुखं चाधिकृतः स्मृतः।  
बाहू सभ्याः स्मृतिर् हस्तौ  
जङ्घे गणक-लेखकौ  ॥ १।८४ ॥
</details>

<details><summary>मूलम् - १।८४</summary>

एषां मूर्धा नृपो ऽङ्गानां  
मुखं चाधिकृतः स्मृतः।  
बाहू सभ्याः स्मृतिर् हस्तौ  
जङ्घे गणक-लेखकौ  ॥ १।८४ ॥
</details>


<details><summary>विश्वास-प्रस्तुतिः - १।८५</summary>

हेमाग्न्य्-अम्बु-दृशौ हृच् च  
पादौ स्वपुरुषस् तथा  ॥ १।८५ ॥
</details>

<details><summary>मूलम् - १।८५</summary>

हेमाग्न्य्-अम्बु-दृशौ हृच् च  
पादौ स्वपुरुषस् तथा  ॥ १।८५ ॥
</details>


<details><summary>विश्वास-प्रस्तुतिः - १।८६</summary>

हिरण्यम् अग्निम् उदकं  
धर्मशास्त्राणि चैव हि।  
तन्-मध्ये स्थापयेद् राजा  
पुण्यानि च हितानि च  ॥ १।८६ ॥
</details>

<details><summary>मूलम् - १।८६</summary>

हिरण्यम् अग्निम् उदकं  
धर्मशास्त्राणि चैव हि।  
तन्-मध्ये स्थापयेद् राजा  
पुण्यानि च हितानि च  ॥ १।८६ ॥
</details>


<details><summary>विश्वास-प्रस्तुतिः - १।८७</summary>

आदित्य-चन्द्र-देवादि  
दिक्पालान् तत्र कल्पयेत्।  
हेमाग्न्य्-अम्बु-स्वपुरुषाः  
साधनाङ्गानि वै दश  ॥ १।८७ ॥
</details>

<details><summary>मूलम् - १।८७</summary>

आदित्य-चन्द्र-देवादि  
दिक्पालान् तत्र कल्पयेत्।  
हेमाग्न्य्-अम्बु-स्वपुरुषाः  
साधनाङ्गानि वै दश  ॥ १।८७ ॥
</details>


<details><summary>विश्वास-प्रस्तुतिः - १।८८</summary>

दशानाम् अपि चैतेषां कर्म  
प्रोक्तं पृथक् पृथक्।  
वक्ताध्यक्षो नृपः शास्ता  
सभ्यः कार्य-परीक्षकः  ॥ १।८८ ॥
</details>

<details><summary>मूलम् - १।८८</summary>

दशानाम् अपि चैतेषां कर्म  
प्रोक्तं पृथक् पृथक्।  
वक्ताध्यक्षो नृपः शास्ता  
सभ्यः कार्य-परीक्षकः  ॥ १।८८ ॥
</details>


<details><summary>विश्वास-प्रस्तुतिः - १।८९</summary>

स्मृतिर् विनिर्णयं ब्रूते  
जय-दानं दमं तथा।  
शपथार्थे हिरण्याग्नी  
अम्बु तृषित-जन्तुषु  ॥ १।८९ ॥
</details>

<details><summary>मूलम् - १।८९</summary>

स्मृतिर् विनिर्णयं ब्रूते  
जय-दानं दमं तथा।  
शपथार्थे हिरण्याग्नी  
अम्बु तृषित-जन्तुषु  ॥ १।८९ ॥
</details>


<details><summary>विश्वास-प्रस्तुतिः - १।९०</summary>

गणको गणयेद् अर्थं  
लिखेन् न्यायं च लेखकः।  
पर्त्यर्थि-सभ्यानयनं  
साक्षिणम् च स्व-पूरुषः  ॥ १।९० ॥
</details>

<details><summary>मूलम् - १।९०</summary>

गणको गणयेद् अर्थं  
लिखेन् न्यायं च लेखकः।  
पर्त्यर्थि-सभ्यानयनं  
साक्षिणम् च स्व-पूरुषः  ॥ १।९० ॥
</details>


<details><summary>विश्वास-प्रस्तुतिः - १।९१</summary>

वाग्-दण्डश् चैव धिग्-दण्डो  
विप्राधीनौ तु ताऊभौ।  
अर्थ-दण्ड-वधाव् उक्तौ  
राजायताव् उभाव् अपि  ॥ १।९१ ॥
</details>

<details><summary>मूलम् - १।९१</summary>

वाग्-दण्डश् चैव धिग्-दण्डो  
विप्राधीनौ तु ताऊभौ।  
अर्थ-दण्ड-वधाव् उक्तौ  
राजायताव् उभाव् अपि  ॥ १।९१ ॥
</details>


<details><summary>विश्वास-प्रस्तुतिः - १।९२</summary>

राज्ञा ये विदिताः सम्यक्  
कुल-श्रेणि-गणादयः।  
साहस-न्याय-वर्ज्यानि  
कुर्युः कार्याणि ते नृणाम्  ॥ १।९२ ॥
</details>

<details><summary>मूलम् - १।९२</summary>

राज्ञा ये विदिताः सम्यक्  
कुल-श्रेणि-गणादयः।  
साहस-न्याय-वर्ज्यानि  
कुर्युः कार्याणि ते नृणाम्  ॥ १।९२ ॥
</details>


<details><summary>विश्वास-प्रस्तुतिः - १।९३</summary>

कुल-श्रेणि-गणाध्यक्षाः  
प्रोक्ता निर्णय-कारकाः।  
विचार्य श्रेणिभिः कार्यं  
कुलैर् यन् न विचारितम्  ॥ १।९३ ॥
</details>

<details><summary>मूलम् - १।९३</summary>

कुल-श्रेणि-गणाध्यक्षाः  
प्रोक्ता निर्णय-कारकाः।  
विचार्य श्रेणिभिः कार्यं  
कुलैर् यन् न विचारितम्  ॥ १।९३ ॥
</details>


<details><summary>विश्वास-प्रस्तुतिः - १।९४</summary>

गणैश् च श्रेण्य् अविज्ञातं  
गणाज्ञातं नियुक्तकैः।  
कुलादिभ्यो ऽधिकाः सभ्यास्  
तेभ्यो ऽध्यक्षः स्मृतो ऽधिकः  ॥ १।९४ ॥
</details>

<details><summary>मूलम् - १।९४</summary>

गणैश् च श्रेण्य् अविज्ञातं  
गणाज्ञातं नियुक्तकैः।  
कुलादिभ्यो ऽधिकाः सभ्यास्  
तेभ्यो ऽध्यक्षः स्मृतो ऽधिकः  ॥ १।९४ ॥
</details>


<details><summary>विश्वास-प्रस्तुतिः - १।९५</summary>

सर्वेषाम् अधिको राजा  
धर्मं यत्नेन निश्चितम्।  
उत्तमाधम-मध्यानां  
विवादानां विचारणात्  ॥ १।९५ ॥
</details>

<details><summary>मूलम् - १।९५</summary>

सर्वेषाम् अधिको राजा  
धर्मं यत्नेन निश्चितम्।  
उत्तमाधम-मध्यानां  
विवादानां विचारणात्  ॥ १।९५ ॥
</details>


<details><summary>विश्वास-प्रस्तुतिः - १।९६</summary>

उपर्य्-उपरि बुद्धीनां  
चरन्तीश्वर-बुद्धयः।  
अज्ञान-तिमिरोपेतान्  
सन्देह-पटलान्वितान्  ॥ १।९६ ॥
</details>

<details><summary>मूलम् - १।९६</summary>

उपर्य्-उपरि बुद्धीनां  
चरन्तीश्वर-बुद्धयः।  
अज्ञान-तिमिरोपेतान्  
सन्देह-पटलान्वितान्  ॥ १।९६ ॥
</details>


<details><summary>विश्वास-प्रस्तुतिः - १।९७</summary>

निरामयान् यः कुरुते  
शास्त्राञ्जनशलाकया।  
इह कीर्तिं राजपूजां  
लभते स्वर्गतिं च सः  ॥ १।९७ ॥
</details>

<details><summary>मूलम् - १।९७</summary>

निरामयान् यः कुरुते  
शास्त्राञ्जनशलाकया।  
इह कीर्तिं राजपूजां  
लभते स्वर्गतिं च सः  ॥ १।९७ ॥
</details>


<details><summary>विश्वास-प्रस्तुतिः - १।९८</summary>

लोभ-द्वेषादिकं त्यक्त्वा  
यः कुर्यात् कार्य-निर्णयम्।  
शास्त्रोदितेन विधिना  
तस्य यज्ञ-फलं भवेत्  ॥ १।९८ ॥
</details>

<details><summary>मूलम् - १।९८</summary>

लोभ-द्वेषादिकं त्यक्त्वा  
यः कुर्यात् कार्य-निर्णयम्।  
शास्त्रोदितेन विधिना  
तस्य यज्ञ-फलं भवेत्  ॥ १।९८ ॥
</details>


<details><summary>विश्वास-प्रस्तुतिः - १।९९</summary>

अधर्मतः प्रवृत्तं तु  
नोपेक्षेरन् सभा-सदः।  
उपेक्षमाणास् ते भूपा  
नरकं यान्त्य् अधोमुखाः  ॥ १।९९ ॥
</details>

<details><summary>मूलम् - १।९९</summary>

अधर्मतः प्रवृत्तं तु  
नोपेक्षेरन् सभा-सदः।  
उपेक्षमाणास् ते भूपा  
नरकं यान्त्य् अधोमुखाः  ॥ १।९९ ॥
</details>


<details><summary>विश्वास-प्रस्तुतिः - १।१००</summary>

न्याय-मार्गाद् अपेतं तु  
ज्ञात्वा चित्तं महीपतेः।  
वक्तव्यं त्व् अप्रियं तत्र  
न सभ्यः किल्बिषी ततः  ॥ १।१०० ॥
</details>

<details><summary>मूलम् - १।१००</summary>

न्याय-मार्गाद् अपेतं तु  
ज्ञात्वा चित्तं महीपतेः।  
वक्तव्यं त्व् अप्रियं तत्र  
न सभ्यः किल्बिषी ततः  ॥ १।१०० ॥
</details>


<details><summary>विश्वास-प्रस्तुतिः - १।१०१</summary>

सभ्येन तावद् वक्तव्यं  
धर्मार्थ-सहितं वचः।  
शृणोति यदि नो राजा  
स्यात् तु सभ्यस् ततो ऽनघः  ॥ १।१०१ ॥
</details>

<details><summary>मूलम् - १।१०१</summary>

सभ्येन तावद् वक्तव्यं  
धर्मार्थ-सहितं वचः।  
शृणोति यदि नो राजा  
स्यात् तु सभ्यस् ततो ऽनघः  ॥ १।१०१ ॥
</details>


<details><summary>विश्वास-प्रस्तुतिः - १।१०२</summary>

अ-निर्णीतेषु यद्य् एवं  
सम्भाषेत रहो ऽर्थिना।  
प्राड्विवाको ऽपि दण्ड्यः  
स्यात् सभ्याश् चैव विशेषतः  ॥ १।१०२ ॥
</details>

<details><summary>मूलम् - १।१०२</summary>

अ-निर्णीतेषु यद्य् एवं  
सम्भाषेत रहो ऽर्थिना।  
प्राड्विवाको ऽपि दण्ड्यः  
स्यात् सभ्याश् चैव विशेषतः  ॥ १।१०२ ॥
</details>


<details><summary>विश्वास-प्रस्तुतिः - १।१०३</summary>

स्नेताच् चाज्ञानतो वापि  
मोहाद् वा लोभतो ऽपि वा।  
यत्र सभ्यो ऽन्यथा-वादी  
दण्ड्यो ऽसभ्यः स्मृतो हि सः  ॥ १।१०३ ॥
</details>

<details><summary>मूलम् - १।१०३</summary>

स्नेताच् चाज्ञानतो वापि  
मोहाद् वा लोभतो ऽपि वा।  
यत्र सभ्यो ऽन्यथा-वादी  
दण्ड्यो ऽसभ्यः स्मृतो हि सः  ॥ १।१०३ ॥
</details>


<details><summary>विश्वास-प्रस्तुतिः - १।१०४</summary>

लेख्यं यत्र न विद्येत  
न साक्षी न च भुक्तयः।  
प्रमाणानि न सन्त्य् एकं  
प्रमाणं तत्र पार्थिवः  ॥ १।१०४ ॥
</details>

<details><summary>मूलम् - १।१०४</summary>

लेख्यं यत्र न विद्येत  
न साक्षी न च भुक्तयः।  
प्रमाणानि न सन्त्य् एकं  
प्रमाणं तत्र पार्थिवः  ॥ १।१०४ ॥
</details>


<details><summary>विश्वास-प्रस्तुतिः - १।१०५</summary>

निश्चेतुं ये न शक्याः स्युर्  
वादाः सन्दिग्ध-रूपिणः।  
तेषां नृपः प्रमाण् अं स्यात्  
स सर्वस्य प्रभुर् यतः  ॥ १।१०५ ॥
</details>

<details><summary>मूलम् - १।१०५</summary>

निश्चेतुं ये न शक्याः स्युर्  
वादाः सन्दिग्ध-रूपिणः।  
तेषां नृपः प्रमाण् अं स्यात्  
स सर्वस्य प्रभुर् यतः  ॥ १।१०५ ॥
</details>


<details><summary>विश्वास-प्रस्तुतिः - १।१०६</summary>

व्यवहारान् स्वयं पश्येत्  
सभ्यैः परिवृतो ऽन्वहम्  ॥ १।१०६ ॥
</details>

<details><summary>मूलम् - १।१०६</summary>

व्यवहारान् स्वयं पश्येत्  
सभ्यैः परिवृतो ऽन्वहम्  ॥ १।१०६ ॥
</details>


<details><summary>विश्वास-प्रस्तुतिः - १।१०७</summary>

अन्याय-वादिनः सभ्यास्  
तथैवोत्कोच-जीविनः।  
विश्वस्ते वञ्चकाश् चैव  
निर्वास्याः सर्व एव ते  ॥ १।१०७ ॥
</details>

<details><summary>मूलम् - १।१०७</summary>

अन्याय-वादिनः सभ्यास्  
तथैवोत्कोच-जीविनः।  
विश्वस्ते वञ्चकाश् चैव  
निर्वास्याः सर्व एव ते  ॥ १।१०७ ॥
</details>


<details><summary>विश्वास-प्रस्तुतिः - १।१०८</summary>

नियुक्तो वानियुक्तो वा  
शास्त्र-ज्ञो वक्तुम् अर्हति।  
यत् तेन सदसि प्रोक्तं  
स धर्मो नात्र संशयः  ॥ १।१०८ ॥
</details>

<details><summary>मूलम् - १।१०८</summary>

नियुक्तो वानियुक्तो वा  
शास्त्र-ज्ञो वक्तुम् अर्हति।  
यत् तेन सदसि प्रोक्तं  
स धर्मो नात्र संशयः  ॥ १।१०८ ॥
</details>


<details><summary>विश्वास-प्रस्तुतिः - १।१०९</summary>

पूर्वा-मुखस् तूपविशेद्  
राजा सभ्या उदङ्-मुखाः।  
गणकः पश्चिमा यस् तु  
लेखको दक्षिणा-मुखः  ॥ १।१०९ ॥
</details>

<details><summary>मूलम् - १।१०९</summary>

पूर्वा-मुखस् तूपविशेद्  
राजा सभ्या उदङ्-मुखाः।  
गणकः पश्चिमा यस् तु  
लेखको दक्षिणा-मुखः  ॥ १।१०९ ॥
</details>


<details><summary>विश्वास-प्रस्तुतिः - १।११०</summary>

यथा यमः प्रिय-द्वेष्यौ  
प्राप्ते काले नियच्छति।  
तथा राज्ञा नियन्तव्याः  
प्रजास् तद् धि यम-व्रतम्  ॥ १।११० ॥
</details>

<details><summary>मूलम् - १।११०</summary>

यथा यमः प्रिय-द्वेष्यौ  
प्राप्ते काले नियच्छति।  
तथा राज्ञा नियन्तव्याः  
प्रजास् तद् धि यम-व्रतम्  ॥ १।११० ॥
</details>


<details><summary>विश्वास-प्रस्तुतिः - १।१११</summary>

धर्म-शास्त्रार्थ-शास्त्राभ्याम्  
अविरोधेन पार्थिवः।  
समीक्षमाणो निपुणं  
व्यवहार-गतिं नयेत्  ॥ १।१११ ॥
</details>

<details><summary>मूलम् - १।१११</summary>

धर्मशास्त्रार्थशास्त्राभ्याम्  
अविरोधेन पार्थिवः।  
समीक्षमाणो निपुणं  
व्यवहार-गतिं नयेत्  ॥ १।१११ ॥
</details>


<details><summary>विश्वास-प्रस्तुतिः - १।११२</summary>

न्याय-शास्त्रम् अतिक्रम्य  
सभ्यैर् अत्र तु निश्चितम्।  
तत्र धर्मो हतो हन्ति  
सर्वान् एव न संशयः  ॥ १।११२ ॥
</details>

<details><summary>मूलम् - १।११२</summary>

न्यायशास्त्रम् अतिक्रम्य  
सभ्यैर् अत्र तु निश्चितम्।  
तत्र धर्मो हतो हन्ति  
सर्वान् एव न संशयः  ॥ १।११२ ॥
</details>


<details><summary>विश्वास-प्रस्तुतिः - १।११३</summary>

**धार्यं** मन्व्-आदिकं शास्त्रं  
नार्थ-शास्त्रं कथञ्चन।  
द्वयोर् विरोधे **कर्तव्यं**  
धर्म-शास्त्रोदितं वचः  ॥ १।११३ ॥
</details>

<details><summary>मूलम् - १।११३</summary>

धार्यं मन्व्-आदिकं शास्त्रं  
नार्थशास्त्रं कथञ्चन।  
द्वयोर् विरोधे कर्तव्यं  
धर्मशास्त्रोदितं वचः  ॥ १।११३ ॥
</details>


<details><summary>विश्वास-प्रस्तुतिः - १।११४</summary>

केवलं शास्त्रम् **आश्रित्य**  
**न कर्तव्यो** विनिर्णयः ।   
युक्ति-हीने विचारे तु  
धर्म-हानिः **प्रजायते** ॥ १।११४ ॥
</details>

<details><summary>मूलम् - १।११४</summary>

केवलं शास्त्रम् आश्रित्य  
न कर्तव्यो विनिर्णयः।  
युक्ति-हीने विचारे तु  
धर्म-हानिः प्रजायते  ॥ १।११४ ॥
</details>


<details><summary>विश्वास-प्रस्तुतिः - १।११५</summary>

पूर्वाह्णे ताम् अधिष्ठाय  
वृद्धामात्यानुजीविभिः।  
**पश्येत्** पुराण-धर्मार्थ-  
शास्त्राणि शृणुयात् तथा  ॥ १।११५ ॥
</details>

<details><summary>मूलम् - १।११५</summary>

पूर्वाह्णे ताम् अधिष्ठाय  
वृद्धामात्यानुजीविभिः।  
पश्येत् पुराण-धर्मार्थ-  
शास्त्राणि शृणुयात् तथा  ॥ १।११५ ॥
</details>


<details><summary>विश्वास-प्रस्तुतिः - १।११६</summary>

चौरो ऽचौरः साध्व् असाधु  
**जायते** व्यवहारतः।  
युक्तिं विना विचारेण  
माण्डव्यश् चोरतां गतः  ॥ १।११६ ॥
</details>

<details><summary>मूलम् - १।११६</summary>

चौरो ऽचौरः साध्व् असाधु  
जायते व्यवहारतः।  
युक्तिं विना विचारेण  
माण्डव्यश् चोरतां गतः  ॥ १।११६ ॥
</details>


<details><summary>विश्वास-प्रस्तुतिः - १।११७</summary>

अ-सत्याः सत्य-सदृशाः  
सत्याश् चासत्य-सन्निभाः।  
दृश्यन्ते भ्रान्ति-जनकास्  
तस्माद् युक्त्या विचारयेत्॥ १।११७ ॥
</details>

<details><summary>मूलम् - १।११७</summary>

असत्याः सत्य-सदृशाः  
सत्याश् चासत्य-सन्निभाः।  
दृश्यन्ते भ्रान्ति-जनकास्  
तस्माद् युक्त्या  विचारयेत्॥ १।११७ ॥
</details>


<details><summary>विश्वास-प्रस्तुतिः - १।११८</summary>

यज्ञे सम्पूज्यते विष्णुर्  
व्यवहारे महीपतिः।  
जयी तु यजमानो ऽत्र  
जितः पशुर् उदाहृतः  ॥ १।११८ ॥
</details>

<details><summary>मूलम् - १।११८</summary>

यज्ञे सम्पूज्यते विष्णुर्  
व्यवहारे महीपतिः।  
जयी तु यजमानो ऽत्र  
जितः पशुर् उदाहृतः  ॥ १।११८ ॥
</details>


<details><summary>विश्वास-प्रस्तुतिः - १।११९</summary>

पूर्वपक्षोत्तराव् आद्यं  
प्रतिज्ञा च हविः स्मृतः।  
त्रयी शास्त्राणि सभ्यास् तु  
ऋत्विजो दक्षिणा दमः  ॥ १।११९ ॥
</details>

<details><summary>मूलम् - १।११९</summary>

पूर्वपक्षोत्तराव् आद्यं  
प्रतिज्ञा च हविः स्मृतः।  
त्रयी शास्त्राणि सभ्यास् तु  
ऋत्विजो दक्षिणा दमः  ॥ १।११९ ॥
</details>


<details><summary>विश्वास-प्रस्तुतिः - १।१२०</summary>

तथा चैवोपदृष्टारौ  
ज्ञेयौ गणक-लेखकौ।  
एषो ऽध्वर-समः प्रोक्तो  
व्यवहारः समाहृतः  ॥ १।१२० ॥
</details>

<details><summary>मूलम् - १।१२०</summary>

तथा चैवोपदृष्टारौ  
ज्ञेयौ गणक-लेखकौ।  
एषो ऽध्वर-समः प्रोक्तो  
व्यवहारः समाहृतः  ॥ १।१२० ॥
</details>


<details><summary>विश्वास-प्रस्तुतिः - १।१२१</summary>

स्मृत्य्-आचार-व्यपेतेन  
मार्गेनाधर्षितः परैः।  
आवेदयति चेद् राज्ञे  
व्यवहार-पदं हि तत्  ॥ १।१२१ ॥
</details>

<details><summary>मूलम् - १।१२१</summary>

स्मृत्य्-आचार-व्यपेतेन  
मार्गेनाधर्षितः परैः।  
आवेदयति चेद् राज्ञे  
व्यवहार-पदं हि तत्  ॥ १।१२१ ॥
</details>


<details><summary>विश्वास-प्रस्तुतिः - १।१२२</summary>

पतितादिकृतश् चैव  
यश् च न प्रकृतिं गतः।  
अस्वतन्त्र-कृतश् चैव  
पूर्वपक्षो न सिध्यति  ॥ १।१२२ ॥
</details>

<details><summary>मूलम् - १।१२२</summary>

पतितादिकृतश् चैव  
यश् च न प्रकृतिं गतः।  
अस्वतन्त्र-कृतश् चैव  
पूर्वपक्षो न सिध्यति  ॥ १।१२२ ॥
</details>


<details><summary>विश्वास-प्रस्तुतिः - १।१२३</summary>

मत्तोन्मत्तार्त-व्यसनि-  
बाल-वृद्ध-प्रयोजितः।  
असम्बन्ध-कृतश् चैव  
व्यवहारो न सिध्यति  ॥ १।१२३ ॥
</details>

<details><summary>मूलम् - १।१२३</summary>

मत्तोन्मत्तार्त-व्यसनि-  
बाल-वृद्ध-प्रयोजितः।  
असम्बन्ध-कृतश् चैव  
व्यवहारो न सिध्यति  ॥ १।१२३ ॥
</details>


<details><summary>विश्वास-प्रस्तुतिः - १।१२४</summary>

गुरु-शिष्यौ पिता-पुत्रौ  
दम्पती स्वामि-भृत्यकौ।  
एतेषां समवेतानां  
व्यवहारो न सिध्यति  ॥ १।१२४ ॥
</details>

<details><summary>मूलम् - १।१२४</summary>

गुरु-शिष्यौ पिता-पुत्रौ  
दम्पती स्वामि-भृत्यकौ।  
एतेषां समवेतानां  
व्यवहारो न सिध्यति  ॥ १।१२४ ॥
</details>


<details><summary>विश्वास-प्रस्तुतिः - १।१२५</summary>

एवं परीक्षितं सभ्यैः  
पूर्व्पक्षं तु लेखयेत्।  
अप्रसिद्धं पुर-द्विष्टं  
विवादं न विचारयेत्  ॥ १।१२५ ॥
</details>

<details><summary>मूलम् - १।१२५</summary>

एवं परीक्षितं सभ्यैः  
पूर्व्पक्षं तु लेखयेत्।  
अप्रसिद्धं पुर-द्विष्टं  
विवादं न विचारयेत्  ॥ १।१२५ ॥
</details>

  
## १।१० देश-जाति-धर्मास् तथैव पालनीयाः


<details><summary>विश्वास-प्रस्तुतिः - १।१२६</summary>

प्रतिलोम-प्रसूतानां  
तथा दुर्ग-निवासिनाम्।  
देश-जाति-कुलादीनां  
ये धर्मास् तत्-प्रवर्तिताः  ॥ १।१२६ ॥
</details>

<details><summary>मूलम् - १।१२६</summary>

प्रतिलोम-प्रसूतानां  
तथा दुर्ग-निवासिनाम्।  
देश-जाति-कुलादीनां  
ये धर्मास् तत्-प्रवर्तिताः  ॥ १।१२६ ॥
</details>


<details><summary>विश्वास-प्रस्तुतिः - १।१२७</summary>

तथैव ते पालनीयाः  
प्रजा प्रक्षुभ्यते ऽन्यथा।  
जनापरक्तिर् भवति  
बलं कोशश् च नश्यति  ॥ १।१२७ ॥
</details>

<details><summary>मूलम् - १।१२७</summary>

तथैव ते पालनीयाः  
प्रजा प्रक्षुभ्यते ऽन्यथा।  
जनापरक्तिर् भवति  
बलं कोशश् च नश्यति  ॥ १।१२७ ॥
</details>


<details><summary>विश्वास-प्रस्तुतिः - १।१२८</summary>

उदुह्यते दाक्षिणात्यैर्  
मातुलस्य सुता द्विजैः।  
मध्यदेशे कर्मकराः  
शिल्पिनश् च गवाशिनः  ॥ १।१२८ ॥
</details>

<details><summary>मूलम् - १।१२८</summary>

उदुह्यते दाक्षिणात्यैर्  
मातुलस्य सुता द्विजैः।  
मध्यदेशे कर्मकराः  
शिल्पिनश् च गवाशिनः  ॥ १।१२८ ॥
</details>


<details><summary>विश्वास-प्रस्तुतिः - १।१२९</summary>

मत्स्यादाश् च नराः पूर्वे  
व्यभिचार-रताः स्त्रियः।  
उत्तरे मद्य-पा नार्यः  
स्पृश्या नॄणां रजस्वलाः  ॥ १।१२९ ॥+++(5)+++
</details>

<details><summary>मूलम् - १।१२९</summary>

मत्स्यादाश् च नराः पूर्वे  
व्यभिचार-रताः स्त्रियः।  
उत्तरे मद्य-पा नार्यः  
स्पृश्या नॄणां रजस्वलाः  ॥ १।१२९ ॥+++(5)+++
</details>


<details><summary>विश्वास-प्रस्तुतिः - १।१३०</summary>

सहजाताः प्रगृह्णन्ति  
भ्रातृ-भार्याम् अभर्तृकाम्।  
अनेन कर्मणा नैते  
प्रायश्चित्त-दमार्हकाः  ॥ १।१३० ॥
</details>

<details><summary>मूलम् - १।१३०</summary>

सहजाताः प्रगृह्णन्ति  
भ्रातृ-भार्याम् अभर्तृकाम्।  
अनेन कर्मणा नैते  
प्रायश्चित्त-दमार्हकाः  ॥ १।१३० ॥
</details>


<details><summary>विश्वास-प्रस्तुतिः - १।१३१</summary>

विहिताकरणान् नित्यं  
प्रतिषिद्ध-निषेवणात्।  
भक्ताच्छादं प्रदायैषां  
शेषं गृह्णीत पार्थिवः  ॥ १।१३१ ॥
</details>

<details><summary>मूलम् - १।१३१</summary>

विहिताकरणान् नित्यं  
प्रतिषिद्ध-निषेवणात्।  
भक्ताच्छादं प्रदायैषां  
शेषं गृह्णीत पार्थिवः  ॥ १।१३१ ॥
</details>

[प्रतिलोम-प्रसूतानां  

<details><summary>विश्वास-प्रस्तुतिः - १।१३२</summary>

तथा दुर्ग-निवासिनाम्]।  
शास्त्रवद् यत्नतो रक्ष्या  
सन्दिग्धौ साधनं तु सा  ॥ १।१३२ ॥
</details>

<details><summary>मूलम् - १।१३२</summary>

तथा दुर्ग-निवासिनाम्]।  
शास्त्रवद् यत्नतो रक्ष्या  
सन्दिग्धौ साधनं तु सा  ॥ १।१३२ ॥
</details>


<details><summary>विश्वास-प्रस्तुतिः - १।१३३</summary>

तां दृष्ट्वा निर्णयं कुर्यात्  
प्राङ् निविष्ट-व्यवस्थया।  
सभा शुल्कोचित-दमे  
मास-षाण्-मासिके करे  ॥ १।१३३ ॥
</details>

<details><summary>मूलम् - १।१३३</summary>

तां दृष्ट्वा निर्णयं कुर्यात्  
प्राङ् निविष्ट-व्यवस्थया।  
सभा शुल्कोचित-दमे  
मास-षाण्-मासिके करे  ॥ १।१३३ ॥
</details>

मर्यादा लेखिता कार्या  
नैगमाधिष्ठिता सदा।  
अर्थिनश् च वचः कार्यं  
वचः प्रत्यर्थिनस् तथा  \  
परीक्ष्य पदम् आदद्याद्  # अन्यथा नरकं व्रजेत्  ॥ १।१३४ ॥


<details><summary>विश्वास-प्रस्तुतिः - १।१३५</summary>

एकस्य बहुभिः सर्धं  
स्त्रीभिः प्रेक्षकरैस् तथा।  
अनादेयो भवेद् वादो  
धर्मविद्भिर् उदाहृतः  ॥ १।१३५ ॥
</details>

<details><summary>मूलम् - १।१३५</summary>

एकस्य बहुभिः सर्धं  
स्त्रीभिः प्रेक्षकरैस् तथा।  
अनादेयो भवेद् वादो  
धर्मविद्भिर् उदाहृतः  ॥ १।१३५ ॥
</details>

## १।११ अनासेध्याः


<details><summary>विश्वास-प्रस्तुतिः - १।१३६</summary>

सत्रोद्वाहोद्यतो रोगी  
शोकार्तोन्मत्त-बालकाः।  
मत्तो वृद्धो ऽनुयुक्तश् च  
नृप-कार्योद्यतो व्रती  ॥ १।१३६ ॥
</details>

<details><summary>मूलम् - १।१३६</summary>

सत्रोद्वाहोद्यतो रोगी  
शोकार्तोन्मत्त-बालकाः।  
मत्तो वृद्धो ऽनुयुक्तश् च  
नृप-कार्योद्यतो व्रती  ॥ १।१३६ ॥
</details>


<details><summary>विश्वास-प्रस्तुतिः - १।१३७</summary>

आसन्ने सैनिकः सङ्ख्ये  
कर्षको वाप-सङ्ग्रहे।  
विषम-स्थाश् च नासेध्याः  
स्त्री-सनाथास् तथैव च  ॥ १।१३७ ॥
</details>

<details><summary>मूलम् - १।१३७</summary>

आसन्ने सैनिकः सङ्ख्ये  
कर्षको वाप-सङ्ग्रहे।  
विषम-स्थाश् च नासेध्याः  
स्त्री-सनाथास् तथैव च  ॥ १।१३७ ॥
</details>


<details><summary>विश्वास-प्रस्तुतिः - १।१३८</summary>

अ-प्राप्त-व्यवहारश् च  
दूतो दानोन्मुखो व्रती।  
विषमस्थाश् च नासेध्याः  
स्त्री-सनाथास् तथैव च  ॥ १।१३८ ॥
</details>

<details><summary>मूलम् - १।१३८</summary>

अ-प्राप्त-व्यवहारश् च  
दूतो दानोन्मुखो व्रती।  
विषमस्थाश् च नासेध्याः  
स्त्री-सनाथास् तथैव च  ॥ १।१३८ ॥
</details>


<details><summary>विश्वास-प्रस्तुतिः - १।१३९</summary>

वणिग्-विक्रीतपण्यस् तु  
सस्ये जाते कृषीवलः।  
सत्रोद्यताश् चैव तथा  
दापनीयाः कृतक्रियाः  ॥ १।१३९ ॥
</details>

<details><summary>मूलम् - १।१३९</summary>

वणिग्-विक्रीतपण्यस् तु  
सस्ये जाते कृषीवलः।  
सत्रोद्यताश् चैव तथा  
दापनीयाः कृतक्रियाः  ॥ १।१३९ ॥
</details>


<details><summary>विश्वास-प्रस्तुतिः - १।१४०</summary>

मतिर् नोत्सहते यत्र  
विवादं कर्तुम् इच्छते।  
दातव्यस् तस्य कालः स्याद्  
अर्थि-प्रत्यर्थिनोर् अपि  ॥ १।१४० ॥
</details>

<details><summary>मूलम् - १।१४०</summary>

मतिर् नोत्सहते यत्र  
विवादं कर्तुम् इच्छते।  
दातव्यस् तस्य कालः स्याद्  
अर्थि-प्रत्यर्थिनोर् अपि  ॥ १।१४० ॥
</details>


<details><summary>विश्वास-प्रस्तुतिः - १।१४१</summary>

यस्याभियोगं कुरुते  
तथ्येनाशङ्कयापि वा।  
तम् एवानाययेद् राजा  
सुद्रया पुरुषेण वा  ॥ १।१४१ ॥
</details>

<details><summary>मूलम् - १।१४१</summary>

यस्याभियोगं कुरुते  
तथ्येनाशङ्कयापि वा।  
तम् एवानाययेद् राजा  
सुद्रया पुरुषेण वा  ॥ १।१४१ ॥
</details>


<details><summary>विश्वास-प्रस्तुतिः - १।१४२</summary>

अ-प्रगल्भ-जडोन्मात-  
वृद्ध-स्त्री-बाल-रोगिणाम्।  
पूर्वोत्तरं वदेद् बन्धुर्  
नियुक्तो ऽन्यो ऽथ वा नरः  ॥ १।१४२ ॥
</details>

<details><summary>मूलम् - १।१४२</summary>

अ-प्रगल्भ-जडोन्मात-  
वृद्ध-स्त्री-बाल-रोगिणाम्।  
पूर्वोत्तरं वदेद् बन्धुर्  
नियुक्तो ऽन्यो ऽथ वा नरः  ॥ १।१४२ ॥
</details>


<details><summary>विश्वास-प्रस्तुतिः - १।१४३</summary>

ऋत्विग्वादे नियुक्तश् च  
समौ सम्परिकीर्तिनौ।  
यज्ञे स्वाम्याप्नुयात् पुण्यं  
हानिं वादे ऽथ वा जयम्  ॥ १।१४३ ॥
</details>

<details><summary>मूलम् - १।१४३</summary>

ऋत्विग्वादे नियुक्तश् च  
समौ सम्परिकीर्तिनौ।  
यज्ञे स्वाम्याप्नुयात् पुण्यं  
हानिं वादे ऽथ वा जयम्  ॥ १।१४३ ॥
</details>

  
## १।१२ आह्वानम्

<details><summary>विश्वास-प्रस्तुतिः - १।१४४</summary>

आहूतो यस् तु नागच्छेद्  
दर्पाद् बन्धुबलान्वितः।  
अभियोगानुरूपेण  
तस्य दण्डं प्रकल्पयेत्  ॥ १।१४४ ॥
</details>

<details><summary>मूलम् - १।१४४</summary>

आहूतो यस् तु नागच्छेद्  
दर्पाद् बन्धुबलान्वितः।  
अभियोगानुरूपेण  
तस्य दण्डं प्रकल्पयेत्  ॥ १।१४४ ॥
</details>


<details><summary>विश्वास-प्रस्तुतिः - १।१४५</summary>

काले कार्यार्थिनं पृच्छेत्  
प्रणतं  
पुरतः स्थितम्।  
किं कार्यं का च ते पीडा  
मा भैषीर् ब्रूहि मानव  ॥ १।१४५ ॥
</details>

<details><summary>मूलम् - १।१४५</summary>

काले कार्यार्थिनं पृच्छेत्  
प्रणतं  
पुरतः स्थितम्।  
किं कार्यं का च ते पीडा  
मा भैषीर् ब्रूहि मानव  ॥ १।१४५ ॥
</details>


<details><summary>विश्वास-प्रस्तुतिः - १।१४६</summary>

एवं पृष्टः स यद् ब्रूयात्  
तत् सभ्यैः ब्राह्मणैः सह।  
विमृश्य कार्यं न्याय्यं चेद्  
आह्वानार्थम् अतः परम्  ॥ १।१४६ ॥
</details>

<details><summary>मूलम् - १।१४६</summary>

एवं पृष्टः स यद् ब्रूयात्  
तत् सभ्यैः ब्राह्मणैः सह।  
विमृश्य कार्यं न्याय्यं चेद्  
आह्वानार्थम् अतः परम्  ॥ १।१४६ ॥
</details>

मुद्रां दद्याद् यथा पत्रं  
पुरुषं वा समादिशेत्।  
आहूतस् त्व्  अवमन्येत  
यः शक्तो राजशासनम्  \  
अभियोगानुरूपेण  # तस्य दण्डं प्रकल्पयेत् ॥ १।१४७ ॥

अ-कल्प-बाल-स्थविर-  
विषमस्थक्रियाकुलान्।  
हीने कर्मणि पञ्चाशन्  
मध्यमेषु शतावरः  \  
गुरुकार्येषु दण्ड्यः स्यात्न्  # नित्यं पञ्चशतावरः ॥ १।१४८ ॥


<details><summary>विश्वास-प्रस्तुतिः - १।१४९</summary>

परानीकहते देशे  
दुर्भिक्षे व्याधिपीडिते।  
कुर्वीत पुनराह्वानं  
दण्डं न परिकल्पयेत्  ॥ १।१४९ ॥
</details>

<details><summary>मूलम् - १।१४९</summary>

परानीकहते देशे  
दुर्भिक्षे व्याधिपीडिते।  
कुर्वीत पुनराह्वानं  
दण्डं न परिकल्पयेत्  ॥ १।१४९ ॥
</details>


<details><summary>विश्वास-प्रस्तुतिः - १।१५०</summary>

कार्यातिपातिव्यसनि-  
नृपकार्योत्सवाकुलान्  ॥ १।१५० ॥
</details>

<details><summary>मूलम् - १।१५०</summary>

कार्यातिपातिव्यसनि-  
नृपकार्योत्सवाकुलान्  ॥ १।१५० ॥
</details>


<details><summary>विश्वास-प्रस्तुतिः - १।१५१</summary>

द्जर्मोद्यतान् अभ्युदये  
पराधीनशठाकृतीन्।  
मत्तोन्मत्त-प्रमत्तांश् च  
भृत्यान् नाह्वाययेन् नृपः  ॥ १।१५१ ॥
</details>

<details><summary>मूलम् - १।१५१</summary>

द्जर्मोद्यतान् अभ्युदये  
पराधीनशठाकृतीन्।  
मत्तोन्मत्त-प्रमत्तांश् च  
भृत्यान् नाह्वाययेन् नृपः  ॥ १।१५१ ॥
</details>


<details><summary>विश्वास-प्रस्तुतिः - १।१५२</summary>

न च भ्राता न च पिता  
न पुत्रो न नियोगकृत्।  
परार्थवादी दण्ड्यः स्याद्  
व्यवहारेषु विब्रुवन्  ॥ १।१५२ ॥
</details>

<details><summary>मूलम् - १।१५२</summary>

न च भ्राता न च पिता  
न पुत्रो न नियोगकृत्।  
परार्थवादी दण्ड्यः स्याद्  
व्यवहारेषु विब्रुवन्  ॥ १।१५२ ॥
</details>


<details><summary>विश्वास-प्रस्तुतिः - १।१५३</summary>

न हीनपक्षां युवतिं  
कुले जातां प्रसूतिकाम्।  
सर्ववर्णोत्तमां कन्यां  
ताः ज्ञातिप्रभुक्ताः स्मृताः  ॥ १।१५३ ॥
</details>

<details><summary>मूलम् - १।१५३</summary>

न हीनपक्षां युवतिं  
कुले जातां प्रसूतिकाम्।  
सर्ववर्णोत्तमां कन्यां  
ताः ज्ञातिप्रभुक्ताः स्मृताः  ॥ १।१५३ ॥
</details>


<details><summary>विश्वास-प्रस्तुतिः - १।१५४</summary>

कालं देशञ् च [?] विज्ञाय  
कार्याणां च बलावलम्।  
अकल्पादीन् अपि शनैर्  
यानैर् आह्वापयेन् नृपः  ॥ १।१५४ ॥
</details>

<details><summary>मूलम् - १।१५४</summary>

कालं देशञ् च [?] विज्ञाय  
कार्याणां च बलावलम्।  
अकल्पादीन् अपि शनैर्  
यानैर् आह्वापयेन् नृपः  ॥ १।१५४ ॥
</details>


<details><summary>विश्वास-प्रस्तुतिः - १।१५५</summary>

तदधीनकुटुम्बिव्यः  
स्वैरिण्यो गणिकाश् च याः।  
निष्कुला याश् च पतितास्  
तासाम् आह्वानम् इष्यते  ॥ १।१५५ ॥
</details>

<details><summary>मूलम् - १।१५५</summary>

तदधीनकुटुम्बिव्यः  
स्वैरिण्यो गणिकाश् च याः।  
निष्कुला याश् च पतितास्  
तासाम् आह्वानम् इष्यते  ॥ १।१५५ ॥
</details>


<details><summary>विश्वास-प्रस्तुतिः - १।१५६</summary>

उभयोः प्रतिभूर् ग्राह्यः  
समर्थः कार्यनिर्णये  ॥ १।१५६ ॥
</details>

<details><summary>मूलम् - १।१५६</summary>

उभयोः प्रतिभूर् ग्राह्यः  
समर्थः कार्यनिर्णये  ॥ १।१५६ ॥
</details>


<details><summary>विश्वास-प्रस्तुतिः - १।१५७</summary>

ज्ञात्वाभियोगं ये ऽपि स्युर्  
वने प्रव्रजितादयः।  
तान् अप्य् आह्वापयेत् राजा  
गुरुकार्येष्व् अकोपयन्  ॥ १।१५७ ॥
</details>

<details><summary>मूलम् - १।१५७</summary>

ज्ञात्वाभियोगं ये ऽपि स्युर्  
वने प्रव्रजितादयः।  
तान् अप्य् आह्वापयेत् राजा  
गुरुकार्येष्व् अकोपयन्  ॥ १।१५७ ॥
</details>


<details><summary>विश्वास-प्रस्तुतिः - १।१५८</summary>

वक्तव्ये ऽर्थे न तिष्ठन्तम्  
उत्क्रामन्तं च तद्वचः।  
आसेधयेद् विवादार्थी  
यावद् आह्वानदर्शनम्  ॥ १।१५८ ॥
</details>

<details><summary>मूलम् - १।१५८</summary>

वक्तव्ये ऽर्थे न तिष्ठन्तम्  
उत्क्रामन्तं च तद्वचः।  
आसेधयेद् विवादार्थी  
यावद् आह्वानदर्शनम्  ॥ १।१५८ ॥
</details>


<details><summary>विश्वास-प्रस्तुतिः - १।१५९</summary>

स्थानासेधः काल्कृतः  
प्रवासात् कर्मणस् तथा।  
चतुर्विधः स्याद् आसेधः  
आसिद्धस् तं न लङ्घयेत्  ॥ १।१५९ ॥
</details>

<details><summary>मूलम् - १।१५९</summary>

स्थानासेधः काल्कृतः  
प्रवासात् कर्मणस् तथा।  
चतुर्विधः स्याद् आसेधः  
आसिद्धस् तं न लङ्घयेत्  ॥ १।१५९ ॥
</details>


<details><summary>विश्वास-प्रस्तुतिः - १।१६०</summary>

क्षेत्राराम-गृहादीनि  
धन-धान्यादिकं तथा।  
अन्यायवादिनां त्व् एतान्य्  
आसेधव्यानि वादिनाम्  ॥ १।१६० ॥
</details>

<details><summary>मूलम् - १।१६०</summary>

क्षेत्राराम-गृहादीनि  
धन-धान्यादिकं तथा।  
अन्यायवादिनां त्व् एतान्य्  
आसेधव्यानि वादिनाम्  ॥ १।१६० ॥
</details>


<details><summary>विश्वास-प्रस्तुतिः - १।१६१</summary>

आसेद्धा तु स्वम् आसेधं  
स्वयम् एवोत्सृजेद् यदि।  
न तस्यातिक्रमाद् दोषो  
न च दण्डं प्रकल्पयेत्  ॥ १।१६१ ॥
</details>

<details><summary>मूलम् - १।१६१</summary>

आसेद्धा तु स्वम् आसेधं  
स्वयम् एवोत्सृजेद् यदि।  
न तस्यातिक्रमाद् दोषो  
न च दण्डं प्रकल्पयेत्  ॥ १।१६१ ॥
</details>


<details><summary>विश्वास-प्रस्तुतिः - १।१६२</summary>

राज्ञे निवेदनाद् ऊर्ध्वं  
आसेद्धा नोत्सृजेद् स्वयम्।  
उत्सृजेच् चेद् दमो दाप्य  
आसिद्धश् च न लङ्घयेत्  ॥ १।१६२ ॥
</details>

<details><summary>मूलम् - १।१६२</summary>

राज्ञे निवेदनाद् ऊर्ध्वं  
आसेद्धा नोत्सृजेद् स्वयम्।  
उत्सृजेच् चेद् दमो दाप्य  
आसिद्धश् च न लङ्घयेत्  ॥ १।१६२ ॥
</details>


<details><summary>विश्वास-प्रस्तुतिः - १।१६३</summary>

नदीसन्तारकान्तार-  
दुर्देशोपप्लवादिषु।  
आसिद्धस् तु परासेधम्  
उत्क्रामन् नापराध्नुयात्  ॥ १।१६३ ॥
</details>

<details><summary>मूलम् - १।१६३</summary>

नदीसन्तारकान्तार-  
दुर्देशोपप्लवादिषु।  
आसिद्धस् तु परासेधम्  
उत्क्रामन् नापराध्नुयात्  ॥ १।१६३ ॥
</details>


<details><summary>विश्वास-प्रस्तुतिः - १।१६५</summary>

निवेष्टुकामो रोगार्तो  
यियक्षुर् व्यसने स्थितः।  
अभियुक्तस् तथान्येन  
राजकार्योद्यतस् तथा  ॥ १।१६४ब् ॥

गवाम् प्रचारे गोपालाः  
सस्यारम्भे कृषीवलाः।  
शिल्पिनश् चापि तत्काले  
आयुधीयाश् च विग्रहे  ॥ १।१६५ ॥
</details>

<details><summary>मूलम् - १।१६५</summary>

निवेष्टुकामो रोगार्तो  
यियक्षुर् व्यसने स्थितः।  
अभियुक्तस् तथान्येन  
राजकार्योद्यतस् तथा  ॥ १।१६४ब् ॥

गवाम् प्रचारे गोपालाः  
सस्यारम्भे कृषीवलाः।  
शिल्पिनश् चापि तत्काले  
आयुधीयाश् च विग्रहे  ॥ १।१६५ ॥
</details>


<details><summary>विश्वास-प्रस्तुतिः - १।१६६</summary>

वृक्षं पर्वतम् आरूढा  
हस्त्य्-अश्व-रथ-नौ-स्थिताः।  
विषमस्थाश् च ते सर्वे  
नासेध्याः कार्य-साधकैः  ॥ १।१६६ ॥
</details>

<details><summary>मूलम् - १।१६६</summary>

वृक्षं पर्वतम् आरूढा  
हस्त्य्-अश्व-रथ-नौ-स्थिताः।  
विषमस्थाश् च ते सर्वे  
नासेध्याः कार्य-साधकैः  ॥ १।१६६ ॥
</details>


<details><summary>विश्वास-प्रस्तुतिः - १।१६७</summary>

यस् त्व् इन्द्रियनिरोधेनाप्य्  
आहारोच्छ्वसनादिभिः।  
आसेधयेद् अनासेधैः  
स दण्ड्यो न त्व् अतिक्रमी  ॥ १।१६७ ॥
</details>

<details><summary>मूलम् - १।१६७</summary>

यस् त्व् इन्द्रियनिरोधेनाप्य्  
आहारोच्छ्वसनादिभिः।  
आसेधयेद् अनासेधैः  
स दण्ड्यो न त्व् अतिक्रमी  ॥ १।१६७ ॥
</details>


<details><summary>विश्वास-प्रस्तुतिः - १।१६८</summary>

आसेधयोग्य आसेधम्  
उत्क्रामन् दण्डम् अर्हति।  
आसेधयंस् तु नासेध्यं  
राज्ञा शास्य इति स्थितिः  ॥ १।१६८ ॥
</details>

<details><summary>मूलम् - १।१६८</summary>

आसेधयोग्य आसेधम्  
उत्क्रामन् दण्डम् अर्हति।  
आसेधयंस् तु नासेध्यं  
राज्ञा शास्य इति स्थितिः  ॥ १।१६८ ॥
</details>


<details><summary>विश्वास-प्रस्तुतिः - १।१६९</summary>

आगतानां विवदताम्  
असकृद्वादिनां नृपः।  
वादान् पश्येन् नात्मकृतान्  
न चाध्यक्षनिवेदितान्  ॥ १।१६९ ॥
</details>

<details><summary>मूलम् - १।१६९</summary>

आगतानां विवदताम्  
असकृद्वादिनां नृपः।  
वादान् पश्येन् नात्मकृतान्  
न चाध्यक्षनिवेदितान्  ॥ १।१६९ ॥
</details>

  
## १।१३ वादि-प्रतिवादिनोर् उक्तिक्रमः][प्।२७


<details><summary>विश्वास-प्रस्तुतिः - १।१७०</summary>

पीडितः स्वयम् आयातः  
शस्त्रेणार्थी यदा भवेत्।  
प्राड्विवाकस् तु तं पृच्छेत्  
पुरुषो वा शनैः शनैः  ॥ १।१७० ॥
</details>

<details><summary>मूलम् - १।१७०</summary>

पीडितः स्वयम् आयातः  
शस्त्रेणार्थी यदा भवेत्।  
प्राड्विवाकस् तु तं पृच्छेत्  
पुरुषो वा शनैः शनैः  ॥ १।१७० ॥
</details>


<details><summary>विश्वास-प्रस्तुतिः - १।१७१</summary>

यो ऽदत्तव्यवहारत्वाद्  
अनियुक्तः प्रवर्तते।  
वचन्ं तस्य न ग्राह्यं  
लिखित-प्रेषिताद् ऋते  ॥ १।१७१ ॥
</details>

<details><summary>मूलम् - १।१७१</summary>

यो ऽदत्तव्यवहारत्वाद्  
अनियुक्तः प्रवर्तते।  
वचन्ं तस्य न ग्राह्यं  
लिखित-प्रेषिताद् ऋते  ॥ १।१७१ ॥
</details>


<details><summary>विश्वास-प्रस्तुतिः - १।१७२</summary>

अहं पूर्विकया याताव्  
अर्थि-प्रत्यर्थिनौ यदा।  
वादो वर्णानुपूर्व्येण  
ग्राह्यः पीडाम् अवेक्ष्य वा  ॥ १।१७२ ॥
</details>

<details><summary>मूलम् - १।१७२</summary>

अहं पूर्विकया याताव्  
अर्थि-प्रत्यर्थिनौ यदा।  
वादो वर्णानुपूर्व्येण  
ग्राह्यः पीडाम् अवेक्ष्य वा  ॥ १।१७२ ॥
</details>


<details><summary>विश्वास-प्रस्तुतिः - १।१७३</summary>

उन्मत्त-मत्तनिर्धूता  
महापातकदूषिताः।  
जडातिवृद्ध-बालश् च  
विज्ञेयास् तु निरुत्तराः  ॥ १।१७३ ॥
</details>

<details><summary>मूलम् - १।१७३</summary>

उन्मत्त-मत्तनिर्धूता  
महापातकदूषिताः।  
जडातिवृद्ध-बालश् च  
विज्ञेयास् तु निरुत्तराः  ॥ १।१७३ ॥
</details>


<details><summary>विश्वास-प्रस्तुतिः - १।१७४</summary>

पक्षः प्रोक्तस् त्व् अनादेयो  
वादी चानुत्तरस् तथा।  
यादृग्वादी यश् च पक्षो  
ग्राह्यस् तत् कथयाम्य् अहम्  ॥ १।१७४ ॥
</details>

<details><summary>मूलम् - १।१७४</summary>

पक्षः प्रोक्तस् त्व् अनादेयो  
वादी चानुत्तरस् तथा।  
यादृग्वादी यश् च पक्षो  
ग्राह्यस् तत् कथयाम्य् अहम्  ॥ १।१७४ ॥
</details>


<details><summary>विश्वास-प्रस्तुतिः - १।१७५</summary>

पीडातिशयम् आश्रित्य  
यद् ब्रवीति विवक्षितम्।  
स्वार्थसिद्धिपरो वादी  
पूर्वपक्षः स उच्यते  ॥ १।१७५ ॥
</details>

<details><summary>मूलम् - १।१७५</summary>

पीडातिशयम् आश्रित्य  
यद् ब्रवीति विवक्षितम्।  
स्वार्थसिद्धिपरो वादी  
पूर्वपक्षः स उच्यते  ॥ १।१७५ ॥
</details>

  
  
  
  

+++
title = "०३"
+++
**तृतीयो ऽध्यायः**

द्विविधो ब्रह्मचारी पूर्वत्र प्रकृतः – उपकुर्वाणो नैष्ठिकश् च । तत्र नैष्ठिकस्य विहितकालं ब्रह्मचर्यं शास्त्रतो नामधेयाच् च । उपकुर्वाणस्याविहितकालो यस् तद्विधित्सयेदम् (?) आरभ्यते ।

**षट्त्रिंशदब्दिकं चर्यं गुरौ त्रैवेदिकं व्रतम् ।  
तदर्धिकं पादिकं वा ग्रहणान्तिकम् एव वा ॥ ३.१ ॥**

**षट्त्रिंशद्** इति द्वन्द्वः । षट्त्रिंशताम् अब्दानां समाहारः षट्त्रिंशदब्दम् । द्विगुर् अयं समाहारार्थो वेदितव्यः । षट्त्रिंशदब्दे भवत् **षट्त्रिशदब्दिकं** तद्व्रतं **चर्यं** चरितव्यम् । क्व । **गुरौ** । कर्मकवेदाध्ययनं नायं (?) किं तर्हि । **त्रैवेदिकम्** । त्रयाणां वेदानां समाहारस् त्रिवेदः । तत्र भवं **त्रैवेदिकम्** । एवं च प्रतिवेदं द्वादशाब्दानि भवन्ति, उपदेशसामर्थ्यान् नित्यम् एव । तस्मिन् ब्रह्मचर्यकाले प्राप्त अध्येतृसामर्थ्यापेक्षया तत्कालविकल्पार्थम् इदं प्रक्रम्यते । **तदर्धम्** अष्टादशानि भवन्ति । प्रतिवेदं विभागो द्रष्टव्यः । **पादिकं वा ग्रहणान्तिकं वेति** । अब्दं प्रत्यवधारणं द्रष्टव्यम् । "**चर्यं गुरौ त्रैवेदिकं व्रतम्**" इति समानं पूर्वेण । अथ कस्माद् अथर्ववेदः पर्युदस्तः । तस्यर्ग्वेदाविशेषात् । तद्विभागश् च शान्त्यादिप्रयोजनः । अथ वा त्रय्यैव क्रियापरिसमाप्तेः । तथा च श्रुतिः, यद् "ऋग्वेदेनैव हौत्रं कुर्वीत यजुर्वेद्नाध्वर्यवं सामवेदेनोत्गीथं यद् एव त्रय्यै विद्यायै सूक्तं तेन (?) ब्रह्मत्वम्" इति । यतो ब्रह्मत्वे ऽप्य् अथर्वेवेदस्याव्यापारः त्रिवेदसंयोगाच् च ब्रह्मत्वश्रुतेः "तद् वा यद् ऋचा होत्रा श्रावयति यजुषाध्वर्यवं साम्नोद्गिथम् अथ केन ब्रह्मत्वम् इति प्रणेतर्या विद्यया" इति प्रतिवचनोपपत्तेः । तस्मात् पर्युदस्ताद् अपि (?) कर्मनो ऽथर्ववेदः । तथा च कात्यायनः "त्रिवेदसंयोगाद् एव ब्रह्मत्वम्" आह । ब्रह्मप्रकरणे च श्रुतिः प्रतिषेधं करोति "तस्माद् आथर्वणेन न सम्प्रपश्यात्" इति त्रयाणां च वेदानां वेदशब्देन सर्वत्र श्रुतिष्व् अभिधानात् । तर्हि ऋग्वेदात् "भुव" इति, यजुर्वेदात् "स्वः" इति, सामवेदाङ्गत्वेनाथर्ववेदस्य कुतश्चिद् विभागम् आह "त्रयीं विद्याच् च सामानि यजूंषि थथा ऋचः । यजूंषि सामानीत्य् अष्टाक्षरानि" इति । तथा च "तेभ्यो हि तृप्तेभ्यस् त्रयो (?) वेदा अन्वसृज्यन्त ऋग्वेद एवाङ्गैर् अजायत यजुर्वेदो वायोः सामवेद आदित्याद् इति । तत्व (?) वाथर्ववेदं कुतश्चिद् आह । तस्मात् **[१०६]** त्रयाणाम् एव वेदत्वात् । त्रिवेदब्रह्मचर्यम् एवेहोच्यते । तथा तर्ह्य् आथर्वणे वेदशब्द इतिहासपुराणायुर्वेदवद् इति । अथ कथम् इदं गृह्यशास्त्रम् "अयं चत्वारिंशद् वर्षाणि वेदब्रह्मचर्यं चरेत्" इति, "षोडश षोडश भविष्यन्ति" इति, प्रतिवेदम् एवं च न चतुःसङ्ख्यानुग्रहः कुतो भवति । न च तत्र चतुर्ग्रहणम् अस्ति, यतस् त्रैवेदिकम् एतत् ब्रह्मचर्यम् । प्रतिवेदं षोडशाब्दो विभागेन एवं कृत्वा द्वितीयम् इदं गृह्यकारस् तं (?) तद् वैकल्पिकं भवति द्वादश् द्वादश वा प्रतिवेदम् एतच् चैवं समर्थं भवति यथावोचामो वयम् (?) । इतरथा पुऋवशास्त्रं मनुनारम्भसमं प्राप्नोति यतो युक्त इह त्रैवेदिब्रह्मचर्योपदेशः । अपि चेयम् ऋक् अष्टचत्वारिंशता वर्षाणि वेदब्रह्मचर्यं चरेद् इति स्मृतिः । कृष्णकेशविरोधान् मीषां (?) स तैर् अस्मृतिः । कल्पितात् तव (?) । इदानीम् अनेन शास्त्रेण नियमतस् त्रिवेदाध्ययने प्राप्त इदम् उच्यते ।

**वेदान् अधीत्य वेदौ वा वेदं वापि यथाक्रमम् ।  
अविप्लुतब्रह्मचर्यो गृहस्थाश्रमम् आवसेत् ॥ ३.२ ॥**

अत्र वेदलक्षणस्याग्निहोत्रादेः प्रतिशाखभेदेनावस्थानात् तन्निमित्तो ऽपि वेदशब्दो न प्रतिशाखम् अवतिष्ठते गुणतस् तत्समूहे । अतो ऽन्यतमाम् अपि वेदशाखाम् (?) अधीत्य स्नानम् अस्य् अस्याद् अनेन शास्त्रेण, न स्वर्या (?) एव । ये तु सर्ववेदशाखावस्थितं वेदशब्दं मन्यन्ते तेषाम् अशक्यार्थविधान्नोपदेशानर्थक्यम् एकस्मिन्न् एव तावद् वेदे, किं पुनस् त्रिषु । एवं च "वेदः कृत्स्नो ऽधिगन्तव्यः" (म्ध् २.१६५) इत्य् अत्र कृत्स्नग्रहणं यथोक्तं विज्ञेयम्, न तु शाखासमूहविषयं वा समानत्वात् । पूर्वेण सामर्थ्यापेक्षया च प्रयत्नविशेषात् फलविशेषेण भवितव्यम् । द्वित्रिवेदाध्येतुर् एकवेदाध्येतुः सकाशाद् ऋग्वेदप्रक्रमत्वाद् वेदानां तत्क्रमेण यथाव्रतं वा यथाचारं यथाभिजनवेत्र्**आविप्लुतब्रह्मचर्यो** गृहथाश्रमी स्याद् आभार्योपगमकालात् । एवं च तदतिक्रम उपपातकप्रायश्चित्तेनाधिक्रियते । "**गृहस्थाश्रमम् आवसेत्**" इति गृहस्थाश्रमप्रतिपत्तिचोदनाइषा । एवं च वाक्यद्वयम् अत्रार्थबेदाद् विज्ञेयम् । तत् प्रत्युच्यते (?) । **वेदं वेदौ वेदान् अधीत्य** यथासामर्थ्यम् । गृहस्थाश्रमम् आवसेद् अविप्लुतब्रह्मचर्यश् चेत्य् एवं च ब्रह्मचर्येणाधिगतवेदशास्त्रं गृहस्थाश्रमं प्रति विवित्सुं स्नोनोतरकालम् (स्नानोत्तरकालम्?) । 

**तं प्रतीतं स्वधर्मेण ब्रह्मदायहरं पितुः ।  
स्रग्विणं तल्प आसीनम् अर्हयेत् प्रथमं गवा ॥ ३.३ ॥**

स्नातकस्यैतद् (?) यस्यार्हतोच्यते (?) । **तम्** अधिकृतं स्नातकम् । **प्रतिर्** आभिमुख्ये । इतं गतं गृहस्थाश्रमम् अभिमुखीभूतम् । कथम् । **स्वधर्मेण** । पूर्वोत्तरविसेषणार्थम् इदं स्वधर्मग्रहणम् । दीयत इति **दायः** । ब्रह्मणो दायो **ब्रह्मदायः** । तं हरतीति **ब्रह्मदायहरम्** । **पितुः** सकाशाद् अधिगतवेदम् इत्य् अर्थः । एवं च सत्य् एषः प्रथमः कल्पः । यत् पिता पुत्रम् अध्यापयेत् । तथा च ब्राह्मणम् "तस्मात् **[१०७]** पुत्रम् अनुशिष्टं लोक्यम् आहुः" इति । एवम् इत्य् अस्याप्य् अयम् एव न्यायः । स्रग् अस्यास्तीति **स्रग्वी** । स्रग्ग्रहणं च सर्वालङ्कारप्रदर्शनार्थम् । तथा च गृह्यकारस् तान् आह इत्थम् "भूतं चैनं तल्प आसीनं स्वस्त्रीर् न (?) शयनोपविष्टं तु पूजयेत्" । कः । अधिकृतः पिता । प्राथमिककल्पित (?) आचार्यः प्रथमं वृतः (?) । "गृहस्थाश्रमम् आवसेत्" इत्य् अतो ऽधिकृतान् कर्मणः । केन । **गवा** । गोप्रदानेन तद्ग्रहणेन प्रधानकर्मोपदिशति मधुपर्काख्यं पूजासाधनम् इति । एवं च ।

**गुरुणानुमतः स्नात्वा समावृत्तो यथाविधि ।  
उद्वहेत द्विजो भार्यां सवर्णां लक्षणान्विताम् ॥ ३.४ ॥**

सत्याम् अपि वेदव्रतस्माप्तौ **गुरुणानुमतो** ऽनुज्ञातः स्नायात् । गुर्वभ्यनुज्ञातस्य स्नानाङ्गत्वात् । समावृत्तिश् च **यथाविधि** यथाशास्त्रं गुर्वनुज्ञयैव । **उद्वहेत द्विजो भार्याम्** । तथा च **गुरुनानुमत** इति वर्तते । **उद्वहेतेति** विवाहचोदनैषा । **सवर्णाम्** इति नियम उच्यते । सवर्णाजातिः सवर्णां ताम् अनन्यजातिं **लक्षणान्विताम्** । इत्य् अयम् अदृष्टा जगत एव शास्त्रार्थवत्त्वाद् या दृष्टप्रयोजनपरो नियमः । अथ वा वैधव्यपुत्रनप्रनाडिकया दुष्टप्रयोजन एव लक्षणान्वयो वा देशः । इदानीं सवर्णोपदेशाद् अविशेषेण सवर्णस्त्रीमात्रोद्वाहे प्राप्त इदम् आरभ्यते नियमार्थम् ।

**असपिण्डा च या मातुर् असगोत्रा च या पितुः ।  
सा द्विजानां प्रशस्ता स्त्री दारकर्मण्य् अमैथिनी ॥ ३.५ ॥**

"सपिण्डता तु पुरुषे सप्तमे विनिवर्तते" (म्ध् ५.६०) इति वक्ष्यति । पुरुषग्रहणं च त्र्यर्थम् अपि विज्ञेयम् । ज्ञातिनिर्देशाच् छ्रुतौ च प्राप्तिप्रतिषेधात् । अग्निचित्यां हि पुरुषराशिर् उपदधातीत्य् उत्पदम् आह न वैश्यस्य न स्त्रियाः ।(?) मातुर् ग्रहणं चात्र मातृसम्बन्धमात्रग्राहकं विज्ञेयम् । एवं पितृग्रहणम् अपि । तथा च गौतमः- "ऊर्ध्वं सप्तमात् पितृबन्धुभ्यः, बीजिनश् च, मातृबन्धुभ्यः पञ्चमात्" (ग्ध् ४.३–५) इति । तद् एवं विज्ञायते यथावोचामेति सपिण्डता च मातृबन्धूनां भूतपूर्वगत्या विज्ञेयम् । असगोत्रायाः पितुः असपिण्डा चेत्य् एक इति वर्तते । असगोत्रग्रहणेन पितृव्यादिसगोत्रस्त्रीमात्र(तृ?)पर्युदासम् असिद्दा ? (पर्युदासो ऽसिद्धो) भवति । पितृष्वसुर् अग्नय[ः] <u>स्त्रीणास् तु (न्तु) यथोक्ताद् अवधेः परतः प्राप्तये च शब्दः</u> (??) प्रवर्तते (?) । **असगोत्रा या च पितुर् असपिण्डा या च मातुः** । भगिन्या इत्य् अर्थः । यद्य् अपि मातुर् अन्यस्त्रीणां यदा न समकालम् एव तद् असपिण्डत्वं भवति । तथा पिण्डग्रहणं तदन्वयस्त्रीणाम् उपलक्षणं भूतपूर्वगत्या विज्ञेयं सामर्थ्यात् । तथा च गौतमीयोदाहरणम् उक्तम् । एवं च सति येयम् ईदृशी सा हि **प्रशस्ता स्त्रीति** नियमस् तदन्तरीयकः (?) । पुनर् **दारकर्मणी** कीदृशे प्रजासङ्गत्व (सन्तति?) **[१०८]** कर्मोपलक्षणे एवं चासौ शास्वतो गृह्यमाणा **अमैथुनी** इव सम्पद्यते । नियमस्तुतिमात्रम् इदम् । ततश् च सर्वम् अपि गृह्यमाणा अमैथुनीति शक्यं वक्तुम् । मिथुनप्रयोजना तत्र भवा मैथुनी । अन्यस् त्व् आह विधवानियोगे जातिमात्रत्वा वेति वचनात् पित्रादिभिर् उत्पन्ना असपिण्डा अपि सती मातुर् असगोत्रा च पितुर् वर्ज्यैव, **अमैथुनीति** वचनात् । सा हि पित्रादीनां मिथुनसम्भवाम् अपरः दारकमण्य् **अमैथुने** विग्रहार्थौ च पूर्वच् च । अपरो दारकर्मणि मैथुने च श(ग?)वाध्याहारेणैवमर्थं दर्शयति । अन्ये पुनर् **दारकर्मणि मैथुनीत्य्** एवं मन्यन्ते । सर्वपारे त्व् अविरोधः स्मृत्यर्थस्य । इदानीं प्रतिषिद्धविषयो ऽयम् अपरो नियम आरभ्यते । 

**मनान्त्य् अपि समृद्धानि गोऽजाविधनधान्यतः ।  
स्त्रीसम्बन्धे दशैतानि कुलानि परिवर्जयेत् ॥ ३.६ ॥**

पर्युपसर्गपाठसामर्थ्याच् च न केवलं **स्त्रीसम्बन्धे**, भोजनादिष्व् अपि वर्जयेद् इति । तानि पुनः।

**हीनक्रियं निष्पुरुषं निश्छन्दो रोमशार्शसम् ।  
क्षयामयाव्यपस्मारिश्वित्रिकुष्ठिकुलानि च ॥ ३.७ ॥**

**हीनक्रिया**दीनां यद्य् अप्य् अदृष्टं प्रधानतः प्रयोजनं वर्जने । तथापि दृष्टम् उपवर्ण्यते । स्वभावानुषक्तं हीनक्रियकुलसम्पर्के मातुलप्रीत्या प्रजावतीच्छच्छिला (?) स्यात् । एतेन **निश्छन्दो** व्याख्यातः । **निष्पुरुषं** च सन्तत्यभावदोषाद् **रोमशं** ताकृशस्य दोषश्रवणात् । एवं हि श्रुतिः- "निरृतये विकृत देहं रोमशम् आलभेत । सा ह्य् अस्य स्वका तनुः" इति । अर्शसादिकुलानां तु सङ्क्रान्तिभयाद् वर्जनम् । एवं तु ह्य् आयुर्वेदकृत् "सर्वे सङ्क्रमिणो रोगा वर्जयित्वा प्रवाहिकाम्" इति । वक्ष्यति च । "एवं कर्मावशेषेण जायन्ते सद्विगर्हिताः" (म्ध् ११.५३) इति । ततः कर्मदोषशेषेणापि वर्ज्यः । अयं चान्यो नियमः । अप्रतिषिद्धकुलरोगाम् अपि च सकुलतया ।

**नोद्वहेत् कपिलां कन्यां नाधिकाङ्गीं न रोगिणीम् ।  
नालोमिकां नातिलोमां न वाचालां न पिङ्गलाम् ॥ ३.८ ॥**

**कपिलां** केशतः, **पिङ्गलाम्** अक्षितः । ऋज्व् अन्यत् ।

**नर्क्षवृक्षनदीनाम्नीं नान्त्यपर्वतनामिकाम् ।  
न पक्ष्यहिप्रेष्यनाम्नीं न च भीषणनामिकाम् ॥ ३.९ ॥**

**ऋक्षनाम्नी** कृत्तिकारोहिणी । **वृक्षनाम्नी** शिंशपा क्षीरिका । **नदिनाम्नी** यमुना नर्मदा । **अन्त्यनाम्नी** ह(श?)बरिका कैवर्तिका लुब्धका । **पर्वतनाम्नी** विन्ध्या मलया । **पक्षिनाम्नी** शेय्ना कोकिला शारिका । **अहिनाम्नी** व्याला सर्पिणी । **प्रेषनाम्नी** दासी चेटी **[१०९]** किङ्करी । **भीषणनाम्नी** राक्षसी पिशाची डाकिनी । 

**अव्यङ्गाङ्गीं सौम्यनाम्नीं हंसवारणगामिनीम् ।  
तनुलोमकेशदशनां मृद्वङ्गीम् उद्वहेत् स्त्रियम् ॥ ३.१० ॥**

विधिप्रतिषेधयोर् विधानाद् उभयत्राभ्युदयः अनुवादो वान्यतरस्य विकल्पः । उभयवर्जितानाम् –

**यस्यास् तु न भवेद् भ्राता न विज्ञायेत् वा पिता ।  
नोपयच्छेत तां प्राज्ञः पुत्रिकाधर्मशङ्कया ॥ ३.११ ॥**

ययोर्जन्यजनकभावेन **पिता न ज्ञायते भ्राता वा** ताम् अपि लोकवचनात् केवलाद् उपेयात् । अथ वा पितृग्रहणं कुलसंविज्ञानार्थम् । **पुत्रिकाधर्मश्** च तदा नोभयशेषः । भार्योपसङ्ग्रहप्रकरणात् । इदानीम् अर्थप्राप्तस्य सवर्णाग्रहणस्य क्रमविधिर् अयं शिष्यत् –

**सवर्णाग्रे द्विजातीनां प्रशस्ता दारकर्मणि ।  
कामतस् तु प्रवृत्तानाम् इमाः स्युः क्रमशो ऽवराः ॥ ३.१२ ॥**

सिद्धापि सती सवर्णेतरविप्रक्षय उच्यते । अर्थाच् च **सवर्णा**ग्रहणं शास्त्रात् । क विधिः (?) । एवं च द्वितीयैषा स्मृतिः । पूर्वस्या अस्य स्तुत्यर्थम् अर्थवादः प्रक्रियते ।

**शूद्रैव भार्या शूद्रस्य सा च स्वा च विशः स्मृते ।  
ते च स्वा चैव राज्ञश् च ताश् च स्वा चाग्रजन्मनः ॥ ३.१३ ॥**

कथं पुनर् अयं श्लोकः क्रमविधिस्तुत्यै भवति येनासवर्णा सवर्णया समानी करोति तथा च सङ्ख्यानिर्देशः । "**ताश् च स्वा चाग्रजन्मनः**" इत्य् एवमाद्या एवं च दृष्टान्तार्थं शूद्रेपादानम् । **शूदैव भार्या शूद्रस्य** यथा तथा द्विजातीनाम् अप्य् एता यथोक्ता भवन्ति एवं सवर्णासामेनेतरास्तुता भवन्ति । एवं च स्वार्थं प्रवृत्ताव् अप्रत्यवायः निवृत्तौ वाभ्युदयः । "निवृत्तिस् तु महाफला" (म्ध् ५.५६) इति वचनात् । प्रथमकल्पासम्भवे चानुकल्प इदानीम्म् भार्याग्रहणस्योच्यते ।

**न ब्राह्मणक्षत्रिययोर् आपद्य् अपि हि तिष्ठतोः ।  
कस्मिंश् चिद् अपि वृत्तान्ते शूद्रा भार्योपदिश्यते ॥ ३.१४ ॥**

इयं तृतीया स्मृतिः । का पुनर् आपद् अनयोः । प्रकरणात् सवर्णासम्भवः । अस्याम् **आपदि** वर्तमानः यो **ब्राह्मणक्षत्रिययोः** **कस्मिंश् चिद् अपि वृत्तान्ते** अनुकल्पपक्षे ऽपीत्य् अर्थः । **शूद्रा भार्योपदिश्यत** इत्य् अस्य न ज्ञातिसम्बन्धः । एवं च सवर्णाभावे ब्राह्मणस्यानन्तर्यास् आपत्कल्पः क्षत्रियोद्वाहनं [१ अक्ष् उन्च्लेअर्] वैश्ययोस् तद्व्यवधानम् । तथा चानन्तर्यं कारणम् अन्यस्मिन्न् अपि आपत्कल्पे **[११०]** दृष्टम् । वक्ष्यति हि "क्षत्रवृत्त्या तु जीवेत सा ह्य् अस्य प्रत्यनन्तरा" (जीवेत् क्षत्रियधर्मण स ह्य् अस्य प्रत्यनन्तरः) (म्ध् १०.८१) इति । एवं क्षत्रियस्यापि वैश्योद्वाहः अस्याम् अवस्थायां वेदितव्यः, न तु शूद्रयोः । उक्तत्वात् । अयं जीवत्व(तः?) तस्याज्ञया अपि वैश्या ब्राह्मणस्य उक्तस्य तया सामर्थ्यात् प्रतिषिद्धास्मिन् पक्षे । तथा च शुद्राग्रहणम् इदं ब्राह्मणस्य वैश्याप्रतिशेषे निदर्शनार्थं द्रष्टव्यम् । एवं च यथा शूद्रा क्षत्रियस्य प्रतिषिद्धा, एवं वैश्या ब्राह्मणस्येति । ब्राह्मणस्य तर्हि शूद्राप्रतिषेध एवं न प्राप्नोति प्राप्नोत्य् एव (?) । कथम् । दण्डापूपिकया । यत्र क्षत्रियः शूद्रां न लभते तया सहाविकाराभावात् तत्र ब्राह्मणस्य सा कथं स्यात् । समानत्वाद् धेतोः । अथ वा यत्र वैश्यां न लभते ब्राह्मणीम् एकान्तरां यज्ञियां च सतीम् । तत्र कथम् । शूद्रां ह्य् एतदन्तरं (?) अयज्ञियां चेति । वैश्यग्रहणं चात्र न कृतं येनास्य नास्य् एवापत्कल्पः । आनन्तर्ये ऽपि शूद्रया अयज्ञियत्वाद् (?) अधिकाराभावे सत्य् अतस् त्रयाणाम् अपि ब्राह्मणादीनां शूद्राप्रतिषेधस् तथा चानन्तरश्लोके वक्ष्यति "हीनजातिं स्त्रियं मोहाद् उद्वहन्तो द्विजातयः" (म्ध् ३.१५) इति । अथ वास्तु ब्राह्मणस्य क्षत्रियाभावे वैश्या, अन्त्यजापि, सहाधिकाराद् उद्वाहाद् गृहस्थस्य । निदर्शनं च यथान्यस्मिन् आपत्कल्पे अब्राह्मणाद् विद्योपयोगे क्षत्रियाभावे वैश्याद् अपि भवति, एवम् इहापि बहव्ति । यथा ब्राहंअस्यापत्कल्पे क्षत्रियवृत्त्या ह्य् आजीवतो वैश्यवृत्तिर् अप्रतिषिद्धा, एवम् इहाप्य् आनन्तर्यस्याकरणत्वाद् ब्राह्मणो यज्ञार्हां वैश्यां क्षत्रियां [१ अक्ष् उन्च्लेअर्] व उद्वहेत् आपत्कल्पे(काले) ऽधिकारार्थम् । अथ वा "न ब्राह्मणक्षत्रिययोः" इत्य् अस्यान्यो ऽर्थ उच्यते । विद्यमान एतस्मिन् प्रतिषेध ऊढयोर् अपि सावर्ण्याभ्यतिक्रमेण क्षत्रियावैश्ययोः शूद्रानिवृत्ताव् अभ्युदयो ऽस्तीति गम्यते इति । अथ (?) ह्य् असत्य् अस्मिन् प्रतिषेध ऊढयोर् अपि क्षत्रियावैश्ययोः त्रया (?) सर्वा स्मृतिर् अतिक्रान्तेति । सत्याम् अपि शूद्रानिवृत्ताव् अभ्युदयो ऽस्तीति गम्यते । इतरथा ह्य् असत्य् अस्मिन् प्रतिषेधे यथातिक्रमेणो(च्छा)च्छायां क्षत्रियायां वैश्यानिवृत्तौ पुनः स्त्रियम् आह । आसां (?) नास्त्य् अभ्युदय एवम् इहापि स्यात् । एवं च कृत्वा वैश्यग्रहणं स करोति । ब्राह्मणक्षत्रिययोर् एव सवर्णास्मृत्यतिक्रमे शूद्रानिवृत्तौ स्मृतिः सम्भवति । न तु वैश्यस्य । सवर्णातिक्रमे शूद्रैश् चानन्तरा । सा च सवर्णाग्रहणम् इत्य् अनेनैव प्रतिषिद्धा न प्रतिषेध्याभावाद् वैश्यग्रहणं न करोति । अस्येदानीम् अर्थवादार्थम् प्रक्रियते ।

**हीनजातिस्त्रियं मोहाद् उद्वहन्तो द्विजातयः ।  
कुलान्य् एव नयन्त्य् आशु ससन्तानानि शूद्रताम् ॥ ३.१५ ॥**

अनन्तरप्रतिषेधशेषो (?) ऽयं निन्दार्थवादः । क्रमभेदशेषो वा । शूद्रायाम् अत्यन्तप्रतिषेधः । तथा च गृह्यकारः- "शूद्राम् एके मन्त्रवर्जम्" इत्य् उचाव । द्विजातिग्रहणसामर्थ्यात् **[१११]** सर्वेषाम् एव निवृत्तिर् इष्यते न ब्राह्मणक्षत्रिययोर् एव श्रुतत्वाद् धेतोः । तथा च व्याख्यातम् । एवं च –

**शूद्रावेदी पतत्य् अत्रेर् उतथ्यतनयस्य च ।  
शौनकस्य सुतोत्पत्त्या तदप्त्यतया भृगोः ॥ ३.१६ ॥**

**अत्रेः** । गौतमस्य तावत् मतं शूद्राप्रतिषेधशेषतया व्याख्यातं पूर्वश्लोकवत् । **शौनकस्य सुतोत्पत्त्या** । इयम् अप्य् अपरस्मृतिः । को ऽस्यार्थः । "उपयन्न् अपि शूद्रवृत्तो नोपेयात् सुतोत्पत्तिभयात्" इति शौनकः । ऋताव् अप्य् उपयन्न् इतरासु जातापत्य उपेयाद् उद्वाहक्रमेणैव । अथ वा शूद्रापत्यस्यैवापत्येन । वक्ष्यति "शूद्रापत्यैश् च केवलैः" (म्ध् ३.६८) इति । इमे तु स्मृती शूद्रानुज्ञानस्मृतेर् (?) अविरोधिनी, यतो मन्वादिभिर् अनुज्ञायते शूद्रैवम् । किं चान्यत् ।

**शूद्रां शयनम् आरोप्य ब्राह्मणो यात्य् अधोगतिम् ।**

एतद् एव श्लोकार्धं पूर्वविधित्रयशेषतयैव व्याख्येयम् । **शयनारोहणं** च विवाहः सम्प्रयोगो वा सामर्थाद् विज्ञेयः ।

**जनयित्वा सुतं तस्यां ब्राह्मण्याद् एव हीयते ॥ ३.१७ ॥**

एष शौनकस्मृतिशेषो निन्दार्थवादः । ब्राह्मणग्रहणार्थव्त्त्वाय (?) च । सर्वा शौनकस्मृतिर् ब्राह्मणविषयैव कल्पनीया । क्रमोद्वाहे च सति –

**दैवपित्र्यातिथेयानि तत्प्रधानानि यस्य तु ।  
नाश्नन्ति पितृदेवास् तन् न च स्वर्गं स गच्छति ॥ ३.१८ ॥**

अयम् अपि पूर्ववद् विभज्य वचनीयः । इदं चान्यत् प्रतिषिद्धसेवनात् ।

**वृषलीफेनपीतस्य निःश्वासोपहतस्य च ।  
तस्यां चैव प्रसूतस्य निष्कृतिर् न विधीयते ॥ ३.१९ ॥**

फेनः पीतो येनासौ **फेनपीतः** । वृषल्याः फेनपीतो **वृषलीफेनपीतः** । स्त्रीपुंसयोर् विशिष्टसंयोगोपलक्षणम् एव **निःश्वासोपहतस्य** चैकशयनादिभिः । तस्यां चैव प्रसूतस्येति शौनकस्मृतिशेषो ऽर्थवादः । **निष्कृतिर् न विधीयते** कुतश्चिद् व्यतिक्रमे निष्कृतिर् नास्ति । इदं चेदृशं कर्म यत्र निष्कृतिर् नास्ति । निन्दातिशयेनैष निष्कृतिप्रतिषेधः । पूर्वच् छ्लोको ऽयं विभज्य वचनीयः । उक्तं सवर्णास्त्री नियमोपदेशद्वारेण स्त्रीग्रहणगतः बह्व् इति चेति च (?) । अधुना तु तद्विवक्षयेदम् उच्यते –

**[११२]  
चतुर्णाम् अपि वर्णानां प्रेत्य चेह हिताहितान् ।  
अष्टाव् इमान् समासेन स्त्रिविवाहान् निबोधत ॥ ३.२० ॥**

सङ्ख्ययोपदिश्यैतान् स्वरूपत इदानीम् आह ।

**ब्राह्मो दैवस् तथैवार्षः प्राजापत्यस् तथासुरः ।  
गान्धर्वो राक्षसश् चैव पैशाचश् चाष्टमो ऽधमः ॥ ३.२१ ॥**

ब्राह्मादयो विवाहा देवतासम्बन्धेनैवम् उच्यन्ते, असत्य् अपि वा देवतासम्बन्धे स्तुत्यर्थम् एषाम् एतद् एवं ग्रहणम् । अधुना त्व् एतद् एवम् –

**ये यस्य धर्म्यो वर्णस्य गुणदोषौ च यस्य यौ ।  
तद् वः सर्वं प्रवक्ष्यामि प्रसवे च गुणागुणान् ॥ ३.२२ ॥**

विवक्षितधर्मोपन्यासार्थः श्लोकः । **ये यस्य धर्मास्** ते उच्यन्ते ।

**षड् आनुपूर्व्या विप्रस्य क्षत्रस्य चतुरो ऽवरान् ।  
विट्शूद्रयोस् तु तान् एव विद्याद् धर्म्यान् न राक्षसान् ॥ ३.२३ ॥**

इयं च ऋत्विका(ज्वर्था) स्मृतिः । तेषाम् अपि षण्णाम् ।

**चतुरो ब्राह्मणस्याद्यान् प्रशस्तान् कवयो विदुः ।  
राक्षसं क्षत्रियस्यैकम् आसुरं वैश्यशुद्रयोः ॥ ३.२४ ॥**

इयम् अपरा पुनर् अभ्युदयप्रदर्शनार्था ।

**पञ्चानां तु त्रयो धर्म्या द्वाव् अधर्म्यौ स्मृताव् इह ।  
पैशाचश् चासुरश् चैव न कर्तय्वौ कदाचन ॥ ३.२५ ॥**

प्राजापत्यादयः पञ्च गृह्यन्ते । पैशाचग्रहणात् ज्ञपकात् तेषां प्राजापत्यगान्धर्वराक्षसा धर्म्या आसुरपैषाचाव् अधर्म्यौ । क्षत्रियादीनां चान्तराधिकाराद् एषा स्मृतिः क्षत्रियादीनां त्रयाणाम् इष्यते । न तु ब्राह्मणस्य । षड्भिर् एवेति च ब्राह्मणस्य नियमात् । तत्र "क्षत्रस्य चतुरो ऽवरान्" (म्ध् ३.२३) इत् क्षत्रस्य गान्धर्वराक्षसयोर् इह पुनर् विधिर् वैश्यशूद्रयोर् अपि तान्य् एव । वैश्यशुद्रभ्याम् इति प्राजापत्यराक्षसयोर् अपरो विधिर् गान्धर्वस्य पुनर् विधिर् उभे उच्येते स्मृती । वैश्यशूद्रयोः स्त्रीविषययोर् विशेषाभावात् नेमे वैश्यशूद्रविषये इत्य् एके मन्यन्ते । यद् इति विवाहेषु स्वगतो विशेषो ऽस्ति ततस् तन्निमित्तो ऽभ्युदयविशेषः कल्पयितव्यः । अस्ति च विशेषः । पूर्वे त्रयः आसुरगान्धर्वपैशाचाः । इमे त्रयः प्राजापत्यगान्धर्वराक्षसास् तेषां पैशाचाद् राक्षसो विशिष्यते । आसुरात् प्राजापत्यः । गान्धर्वस्योभयत्र विशेषः । अत एषा स्मृतिः पूर्वस्याः स्मृतेर् ज्यायसी अभ्युदयविशेषाद् द्रष्टव्या ।

**[११३]  पृथक् पृथग् वा मिश्रौ वा विवाहौ पूर्वचोदितौ ।  
गान्धर्वो राक्षसश् चैव धर्म्यौ क्षत्रस्य तौ स्मृतौ ॥ ३.२६ ॥**

पुनः क्षत्रियस्य गन्धर्वराक्षसाव् उच्येते । तयोः **पृथग् वा** समस्त्योर् वा क्षत्रियस्य प्रवृत्तिर् यथा स्याद् इति राक्षसस्य चोक्तस्याप्य् एकाकिनो गान्धर्वविधित्सया पुनर् विधानम् । तत्र कल्पना । षट् चत्वारो वा ब्राह्मणस्य । चत्वारस् त्रयो द्वाव् एक इति वैश्यशूद्रयोः । त्रयस् त्रय एको वाथ् चतुर्थकल्पेषु क्षत्रियस्य । राक्षसाम्नाने को विशेषः । चतुर्थावस्थितस्य चतुरः करोति राक्षसे प्रवृत्तिस् तथेतरेष्व् अपि कल्पेषु द्रष्टव्यम् [४ अक्ष् लचुल] स्यानेन प्रपञ्चेन सर्वत्रार्थकल्पना योज्या । सर्वत्रापापविषयता (?) ज्यायस्यम् । यथा **पृथक् पृथग् वा मिश्रौ** **वा**न्याभ्यां सह, न तु गान्धर्वराक्षसयोः समुच्चितयोः **मिश्र**शब्देन ग्रहणम् । इदानीं तद्विधिर् अयं प्रदर्श्यते – 

**आच्छाद्य चार्चयित्वा च श्रुतशीलवते स्वयम् ।  
आहूय दानं कन्याया ब्राह्मो धर्मः प्रकीर्तितः ॥ ३.२७ ॥  
यज्ञे तु वितते सम्यग् ऋत्विजे कर्म कुर्वते ।  
अलङ्कृत्य सुतादानं दैवं धर्मं प्रचक्षते ॥ ३.२८ ॥**

**आच्छाद्येत्य्** एवम् अनुवर्तते सर्वविवाहेषु ।

**एकं गोमिथुनं द्वे वा वराद् आदाय धर्मतः ।  
कन्याप्रदानं विधिवद् आर्षो धर्मः स उच्यते ॥ ३.२९ ।  
सहोभौ चरतां धर्मम् इति वाचानुभाष्य च ।  
कन्याप्रदानम् अभ्यर्च्य प्राजापत्यो विधिः स्मृतः ॥ ३.३० ॥  
ज्ञातिभ्यो द्रविणं दत्वा कन्यायै चैव शक्तितः ।  
कन्याप्रदानं स्वाच्छन्द्याद् आसुरो धर्म उच्यते ॥ ३.३१ ॥  
इच्छयान्योन्यसंयोगः कन्यायाश् च वरस्य च ।  
गान्धर्वः स तु विज्ञेयो मैथुन्यः कामसम्भवः ॥ ३.३२ ॥  
हत्वा छित्त्वा च भित्त्वा च क्रोशन्तीं रुदतीं गृहात् ।  
प्रसह्य कन्याहरणं राक्षसो विधिर् उच्यते ॥ ३.३३ ॥  
सुप्तां मत्तां प्रमत्तां वा रहो यत्रोपगच्छति ।  
स पापिष्ठो विवाहानां पैशाचः प्रथितो ऽधमः ॥ ३.३४ ॥[११४]**  

अत्रोपगमनशब्दो यदि मुख्यार्थस् ततः संस्कारपरिलोपः । यतः क्षतयोन्याः पाणिग्रहणसंस्कारो नास्ति । वक्ष्यति हि }

> पाणिग्रहणिका मन्त्राः कन्यास्व् एव प्रतिष्ठिताः ।  
> नाकन्यासु क्वचिन् नॄणां लुप्तधर्मा विगर्हिताः ॥ [म्ध् ८.२२६]

अर्थलक्षणत्वाच् च पैशाचस्य एवं तदुपदेशः शास्त्रेण प्राप्तः एष दोषो मा भूद् इति । यत उपगमनशब्दो यथोक्तन्यायसामर्थ्याद् आलिङ्गनचुम्बनोपगूहनादिषूपगमनार्थेषु गेऽनृणोऽयं (?) विज्ञेयः । एवं चागमश् च शास्त्रे ऽर्थवान् भवति, न च संस्कारपरिलोपः तन्निन्दा च । अत्राण्डयाम् (?) ईषदुपभोगाद् युक्ता येनैव च सा ईषद् एवं भुक्ता तस्मा एव देया । अक्षतयोन्याश् च संस्कारप्रतिषेधो नास्ति । एतेन गान्धर्वो व्याख्यातः । अष्टानां च विवाहानाम् अष्टभिः श्लोकैर् उक्तानि लक्षणानि ऋज्वर्थत्वा(न्?) न व्याख्यायन्ते ।

**अद्भिर् एव द्विजाग्र्याणां कन्यादानं विशिष्यते ।  
इतरेषां तु वर्णानाम् इतरेतरकाम्यया ॥ ३.३५ ॥**

एवं च प्राग् विवाहात् स्त्रीवाग्दानं सोदकं ब्राह्मणानाम् । इतरेषां निरुदकम् । तथा च वक्ष्यति "यस्या म्रियेत कन्याया वाचा सत्ये कृते पतिः" (म्ध् ९.६९) इति ।

**यो यस्यैषां विवाहानां मनुना कीर्तितो गुणः ।  
सर्वं शृणुत तं विप्राः सम्यक् कीर्तयतो मम ॥ ३.३६ ॥**

विवाहार्थवादोपन्यासार्थः श्लोकः ।

**दश पूर्वान् परान् वंश्यान् आत्मानं चैकविंशकम् ।  
ब्राह्मीपुत्रः सुकृतकृन् मोचयत्य् एनसः पितॄन् ॥ ३.३७ ॥**

**सुकृतकृद्** अत्र जातो **मोचयत्य् एनसः पितॄन्** । पूर्वापरान् । कथं पुनर् उत्पन्नान् सतः मोचयति यथैवातीतान् । सर्वथा मोचयतु मा वा मूमुचत् । ब्राह्मीपुत्रस्य प्रशंसैषोच्यते । अन्यथा हि यथाश्रुतग्राहिणो ऽकृताभ्यागमकृतविप्रणाशौ वेदस्मृतिशास्त्रविरोधिनौ प्रसज्येयाताम् ।

**दैवोढाजः सुतश् चैव सप्त सप्त परावरान् ।  
आर्षोढाजः सुतस् त्रींस् त्रीन् **

एवम् एषः –

> **षट् षट् कायोढजः सुतः ॥ ३.३८ ॥**

इतीदम् अयुक्तम् । आर्षाद् गुणवत्तरस्यैव सतः पश्चाद् अभिधानम् । एवं दैवाद् अनन्तरं प्राजाप्त्यो वक्तव्यः । तथा च षट्त्वं मनुगृहीतं भवति । सत्यम् एवम् । एतद् एव वक्तव्यम् आसीत् । **[११५]** उत्तरार्थस् एव्म् अस्योपदेशः "पञ्चानां तु त्रयो धर्म्याः" (म्ध् ३.२५) इत्यादिः । क्षत्रियादीनां तदपेकया अस्य प्राजापत्यस्यार्षात् पश्चाद् अभिधानम् । एवम् एतत् प्रत्येकं स्तुत्वापत्यतः समुदायेन पुनः स्तौति –

**ब्राह्मादिषु विवाहेषु चतुर्ष्व् एवानुपूर्वशः ।  
ब्रह्मवर्चस्विनः पुत्रा जायन्ते शिष्टसन्नताः ॥ ३.३९ ॥  
रूपसत्त्वगुणोपेता धनवन्तो यशस्विनः ।  
पर्याप्तभोगा धर्मिष्ठा जीवन्ति च शतं समाः ॥ ३.४० ॥**

पदार्थस्वाभाव्यम् एतद् विवाहस्तुतये ऽनूद्यते तच् च शास्त्रं प्रत्यक्षं धर्म्याधर्म्यव्यवस्थाम् अनुवदतो नातिशङ्क्यम् ।

**इतरेषु तु शिष्टेषु नृशंसानृतवादिनः ।  
जायन्ते दुर्विवाहेषु ब्रह्मधर्मद्विषः सुताः ॥ ३.४१ ॥**

**ब्रह्मद्विषो** वेदाध्ययनद्विषः ब्राह्मणद्विषो वा ब्रह्मब्राह्मणयोर् एकार्थत्वात् । **धर्मस्** तु विहितार्थानुष्ठानदिषः ब्राह्मादिषु स्तुत्यपेक्षम् इदम् औपरिष्टेषु विवाहेषु निन्दावचनम् । इतरथा हि क्षत्रियादिधर्मापेक्षया तद्विधानम् अनर्थकं स्याद् आसुरगान्धर्वयोस् तु ब्राह्मणस्य विकल्पः । उभयशास्त्रानुग्रहाय क्षत्रादीनां च विवाहप्रशंसैषा । एवम् एव शास्त्रचोदना सामर्याद् विज्ञेया । यतश् चैतद् एवम् अतः –

**अनिन्दितैः स्त्रीविवाहैर् अनिन्द्या भवति प्रजा ।  
निन्दितैर् निन्दिता नृणां तस्मान् निन्द्यान् विवर्जयेत् ॥ ३.४२ ॥**

विहितस्तुतिपरम् एतत् सर्ववर्णानाम् । इदानीम् अधिकारशास्त्रं प्रैषिध्यते ।

**पाणिग्रहणसंस्कारः सवर्णासूपदिश्यते ।  
असवर्णास्व् अयं ज्ञेयो विधिर् उद्वाहकर्मणि ॥ ३.४३ ॥  
शरः क्षत्रियया ग्राह्यः प्रतोदो वैश्यकन्यया ।**

ब्राह्मणीपाणिपरिगृहीतः पाणिग्रहणस्थाने । एवं प्रतोदो वैश्यकन्या । ब्राह्मणक्षत्रियपाणिपरिगृहीतः पाणिग्रहणस्थाने ग्राह्य इति वर्तते ।

**वसनस्य दशा ग्राह्या शूद्रयोत्कृष्टवेदने ॥ ३.४४ ॥**

कस्यचिद् द्विजातेर् उद्वोढुः पूर्ववद् **उत्कृष्टवेदन** इति चेदं सर्वविवाहशेषः । कृतोद्वाहस्येदानीम् अर्थप्राप्त उपगमे तन्नियमार्थम् आरभ्यते –

**[११६]  
ऋतुकालाभिगामी स्यात् स्वदारनिरतः सदा ।  
पर्ववर्जं व्रजेच् चैनां तद्व्रतो रतिकाम्यया ॥ ३.४५ ॥**

**ऋतुर्** वक्ष्यमाणो गर्भग्रहणसमर्थः कालः कृतापवादो (?) दश रात्राख्यः । ऋतुकालाभिगमनं प्रक्रमो ऽस्य (?) सो ऽयम् **ऋउकालाभिगामी** यथा स्थण्डिलवर्तिवतेन्नि (?) निवेदितव्यः । **स्याद्** एवं भवेद् इत्य् अर्थः । किम् इयं परिसङ्ख्या ऋतुकाले प्रतिषेधार्था नेत्य् आह । किं तर्हि । नियमः । कः पुनर् अनयोर् विशेषः । परिसङ्ख्यान्यनिवृत्त्यर्था । विधिश् चाप्राप्तप्रापणार्थः । नियमस् त्व् अर्थप्राप्तस्य प्राप्तिवचनम् । अनुषङ्गतश् चान्यनिवृत्तिं क्र्त्वानुगमे दोषः प्रायश्चित्तस्मरणाद् यथाविधि नियोगवत् । वक्ष्यति हि "नियुक्तस् तु यथान्यायम्" (म्ध् ५.३५) इत्य् एवमाद्यं च । "**पर्ववर्जं व्रजेच् चैनाम्**" इत्य् एतद् युक्तारम्भं वाक्यान्तरं भवति, अर्थभेएदात् । तथा हि "**पर्ववर्जं व्रजेत्**" इति यद् एकवाक्यं स्याद् अर्थभेदाभावात् । तस्माद् अर्थप्राप्तस्य नियम इत्य् उपपन्नम् । निऋत्तिश् चात्र गम्यमाना । अथान्यत्र "**स्वदारनिरतश् च स्यात्**" इति वर्तते । अयम् अर्थप्राप्तस्य परदारोपगमनस्य प्रतिषेधः । एवं च सति वाक्यान्तरम् इदम् अर्थभेदाद् भवति । **सदेति** तदुभयशेषः । कथम् । यद्य् अपि जातपुत्रस्य द्वितीयादिषु पुत्रजन्मनिन्दा अर्थवादः "कामजान् इतरान् विदुः" (म्ध् ९.१०७) । तथापि **स्वदारनिरतः स्याज्** जातपुत्रो ऽपीत्य् अर्थः । तथा च मन्त्रवर्णः- "दशास्यां पुत्रान् आधेहि पतिम् एकादशं कृधि" इति । परदारवर्जी सदेति विधवानियोगपक्षे ऽपि जातिमात्राद् वा इत्य् अनेन । अपरस् त्व् आह सजातीय (?) सवर्णायाम् एवर्तुकालाभिगामित्वं युक्तत्वार्थतासम्भवाच् च । इतरासु पुनर् याथात्म्यम् । तत् पुनर् न्याय्य्ं वेति विचारणीयम् । इदानीं दशरात्रस्यर्तोर् अभ्यन्तरे पूर्वशास्त्रेण प्राप्तसप्तकालोपगमं वारयति पर्ववर्जम् इति । तथा च वक्ष्यति । 

> अमावास्याम् अष्टमीं च पौर्णमासीं चतुर्दशीम् ।  
> ब्रह्मचारी भवेन् नित्यम् अप्य् ऋतौ स्नातको द्विजः॥ [म्ध् ४.१२८]

एवं तर्हि पुनरुक्तदोषः । पुनरुक्तम् अनयोर् यथा न भवति तथा प्रदर्शयिष्याम्स् तत्रैव । अथ चोत्तरार्थम् अस्य पुनर्वचनम् । पर्ववर्जं व्रजेच् चैनाम् अनृताव् अप्य् एतच् चैनम् आरम्भसामर्थ्याद् अस्य प्रतीयते । नन्व् एतद् दृष्टार्थत्वाद् दृष्टार्थता सम्भवाच् चारम्भः । अनारम्भे च सति पर्ववर्जं व्रजेच् चैनाम् इत्य् एवम् एकवाक्यता भवतु । वाक्यद्वये नार्थः । "**ऋतुकालाभिगामी स्यात्**," "**पर्ववर्जं व्रजेच् चैनाम्**" इत्य् आरम्भस् तस्या सत्य् अप्य् अपत्यार्थत्वेन ताव् अपि ययोः यम् एनां **तद्व्रतो** भूत्वेति वाक्यशेषः तत् स्याद् व्रतं तद्व्रतं किं तत्परपुरुषासङ्कल्पस् तद्व्रतं व्रतम् अस्य सो ऽयम् **तद्व्रतः** । उष्ट्रमुखन्यायेन एकस्य व्रतशब्दस्य लोपः । तस्यां वा व्रतम् अस्य सो ऽयं **तद्व्रतः** तत्संरक्षणव्रतः । स चैवं भवति यदि कामम् उपैत्य् अरतिकाम्ययात्मनः नात्मोपभोगेनेच्छया । किं तर्हि । भार्यानुरोधेन । अकारश् चात्र सांहित्तिको विज्ञेयः । अतस् तद्रत्यविघातचित्तसंयमाधानेन तद्व्रतो भवति । तथा च वक्ष्यति –

**[११७]** स्वां प्रसूतिं चरित्रं च कुलम् आत्मानम् एव च ।

> स्वं च धर्मं प्रयत्नेन जायां रक्षण् हि रक्षति ॥ [म्ध् ९.७]

इति । गौतमश् चैवम् एव "प्रसूतिरक्षणम् असङ्करो धर्मः" (ग्ध् ८.३) इत्य् आह । अथ वा पाठान्तरं "**तद्व्रतो रतिकाम्यया**" तस्य एव नात्मनः । अथ वोभयसम्बन्धी । **तच्**छब्दो वचनीयः । तद्व्रतस् तद्रतिकाम्यया । त्रिष्व् अपि पाठेषु भार्याप्रयुक्तस्य प्रवृत्तिर् अनृताव् अपि स्यान् नात्मोपभोगेन, इच्छया । एवम् उत्तरत्रानियमः । ऋतौ त्व् अवश्यं गन्तव्यम् । यावत्प्रजाधर्मसम्पदे पश्चाद् अजातपुत्रः पुत्रार्थनियमतः प्रवर्तेत । जातपुत्रस्य तु द्वितीयादिपुत्रजनने प्रत्यवायः । "कामजान् इतरान् विदुः" (म्ध् ९.१०७) इति लिङ्गाद् अजनने ऽभ्युदयः । "निवृत्तिस् तु महाफला" (म्ध् ५.५६) इति वचनाद् अर्थतो ऽयम् अर्थवादः । "कामजान् इतरान् विदुः" (म्ध् ९.१०७) इति । ततः सर्वदायं नियमो विज्ञेयः । तथा च स्मृत्यन्त्रम् "धर्मप्रजासम्पन्ने दारेनान्यां कुर्वीत" इति । 

**ऋतुः स्वाभाविकः स्त्रीणां रात्रयः षोडश स्मृताः ।  
पर्ववर्जं व्रजेच् चैनां तद्व्रतो रतिकाम्यया ॥ ३.४६ ॥**

**स्वाभाविको** नाम **ऋतुः स्त्रीणां** यो न द्रव्यरागरोगैः (?) प्रवर्तते चतुर्भिर् इतरैः प्रथमैर् अशुचिभिः सार्धं सद्विगर्हितैर् इति निन्दार्थवादो निवृत्त्यर्थः ।

**तासाम् आद्याश् चतस्रस् तु निन्दितैकादशी च या ।  
त्रयोदशी च शेषास् तु प्रशस्ता दश रात्रयः ॥ ३.४७ ॥**

तासां <u>षण्णितद</u> (?) षोषश प्रशस्ताः ऋतुदर्शनात् प्रभृति । एकादशीत्रयोदश्यौ विज्ञेयौ । न चन्द्रतिथयस् तु **दश प्रशस्तास्** **तासाम्** ।

**युग्मासु पुत्रा जायन्ते स्त्रियो ऽयुग्मासु रात्रिषु ।  
तस्माद् युग्मासु पुत्रार्थी संविशेद् आर्तवे स्त्रियम् ॥ ३.४८ ॥**

जातपुत्रः श्रौतधर्माधिकारार्थम् आत्मसंस्कारार्थं चायं तावत् सर्गः (?) । परस्य त्व् अपवादार्थः ।

**पुमान् पुंसो ऽधिके शुक्रे स्त्री भवत्य् अधिके स्त्रियाः ।  
समे ऽपुमान् पुंस्त्रियौ वा क्षीणे ऽल्पे च विपर्ययः ॥ ३.४९ ॥**

**पुमान् भवति** कदाचित् स्त्री काले ऽपि यदा पुंसः शुक्लं पुंसः स्त्रीबीजात् । एवं **स्त्री** कदाचित् **भवति** पुरुषकाले ऽपि युग्माच् **चाधिके** स्त्रीबीजं पुरुषबीजात् । कथम् एतद् गम्यते । स्त्रीपुरुषजन्मकालो वायम् आरम्भसामर्थ्ये स्याद् अस्य **समे** **ऽपुमान्**, भिन्ने स्त्रीपुरुषबीजे **[११८]** वायुना यदि युग्मा यद्य् अयुग्मा तिथिः पुंस्त्रियो[र्] वा विषमभेदे युगपत् समबीजभेदे वा स्त्रियौ पुरुषौ वा भवतो दैवनिपातसामर्थ्यात् । **क्षीणे ऽल्प** इत्य् उभयस्मिन् अल्प इत्यर्थः । अयं चेद् ऋशो (?) निर्देशो ऽनुष्टुप्छन्दोऽनुविधानेन **विपर्ययो** नपुंसकजन्मोक्तानुवादः अभावो वा । गर्भस्य विपर्यायो ऽथ वा क्षीणे परिमाणतो ऽल्पसारत इति । इदानीं द्वितीयस्मृत्युपन्यासः "प्रशस्ता दश रात्रयः" (म्ध् ३.४७) इत्य् अस्याः क्रियते ।

**निन्द्यास्व् अष्टासु चान्यासु स्त्रियो रात्रिषू वर्जयन् ।  
ब्रह्मचार्य् एव भवति यत्र तत्राश्रमे वसन् ॥ ३.५० ॥**

**निन्द्यासु** षट्स्व् **अष्टासु** चानिनिन्द्यास्व् अपि यासु कासुचिद् **रात्रिषु** न क्रमेणेतरया (?) वा सर्वोपगमनाधिकारो ऽनेन प्रतिषिद्धः । अर्थात् परिशिष्टे द्वे रात्री उपगच्छन्न् अपि **ब्रह्मचार्य् एव भवति** । गार्हस्त्याद् अवस्थान्तरं प्राप्तो ऽपि भर्ता **यत्र तत्राश्रमे वसन्** । <u>ननु</u> उत्पन्नविशिष्टपुत्रसन्ततिविच्छेदप्रत्यवाये भ (११ अक्ष् मिस्सिन्ग्)यात् पुत्रवतश् चेत् कर्माद[र्]शनेन विधवानियोगपक्षे वानादेयरद् (म्ध् ८.१७०?) इत्य् अनेन शास्त्रेण गुरुवचनाद् व्यासवन् निगृहीतात्मा तत्पुत्रार्थम् उपगच्छन् **बर्ह्मचार्य् एव भवति** । **यत्र तत्राश्रमे वसन्न्** इति केचित् । <u>तत् त्व् एतद्</u> उभयम् अप्य् असत् । अत्यन्तं ब्रह्मचर्योपदेशात् । तेषु "एवं युक्तो ब्रह्मलोकम् अवाप्नोति जितेन्द्रियः" इत्य् एवमादि तद्व्यतिरिक्तप्रायश्चित्तविशेषोपदेशाच् च । तस्माद् रात्रिद्वयोपगमे स्तुतिपरम् एतत् । कथं कृत्वा । ईदृशो नामायम् उपगमनकालः प्रशस्तो येनात्यन्तब्रह्मचारिणः सत आश्रमान्तरं त्व् अस्योपगच्छतः ब्रह्मचर्यं न खण्ड्यते । तथा च प्रकरणाविरोधेन ब्रह्मचर्योपदेशः शास्त्रान्तरविरोधश् च कल्पितो भवतीति । <u>केचित्</u> तु यत्र तत्र वर्णेषु स्थितो गृहस्थाश्रमे वसन् नित्यम् एवम् आहुः । तद् एतद् अवाक्यज्ञानां व्याख्यानम् अन्दरणीयम् । "निन्द्यास्व् अष्टासु वान्यासु" इत्य् अयम् अनार्षः पाठः । पर्वब्रह्मचर्योपदेशोपरोधदोषात् । तद् एतद् एवं दशानां यथाकामं अष्टाव् (?) उत्सृज्यन्ते रात्रयः, द्वे परिगृह्येते । तयोर् अपि पुत्रार्थिन एककन्यार्थिनो ऽपरानानुपुत्रार्थत्वात् (?) प्रच्छन्नस्य (?) कन्यार्थो ऽप्य् उपदेशो युक्तः । शास्त्रे तस्या दानादिनियमतत्प्रदाने च । महाफलस् तु विश्वजिति सन् यो (?) यज्ञः कन्यादाने महाफलः । यथा "नाग्निचिन् नरके याति न सत्पुत्रो न कन्यदः" । वाजसनेयिनां चोपनिषत्सु दुहितृकामस्य कर्माम्नातम् (?) । तच् च नाम्नातं स्याद् अनभिप्रेतकन्याजनने वचनाद् इति चेत्, सत्य् अविरोधे वचनं युक्तम् । इह शास्त्रे दशग्रहणम् न करिष्यति वा । एवं पुत्रार्थास् ता एवावक्ष्यत् । पुत्राभावपक्षे कन्यया सन्तरिष्यन्ते । तथा च पुत्रिकापुत्रस्तुतिं वक्ष्यति दौहित्रो ऽपि ह्य् अमुत्रैनं सन्तारयति येन तरतीत्य् (?) एवं च कन्यादानादिनियमस्य पाक्षिकत्वान् न भविष्यति तस्मात् कन्यार्थापि च प्रवृत्तिधर्माय । तथा च **[११९]** पुत्रार्थयोर् एव च द्वयोर् अनुज्ञाता । न चैकैव (?) रात्रिः पुत्रार्थानुज्ञायते, उभयोः श्रुतत्वात् । इयांस् तु विशेषः । जातपुत्रस्य धर्माधिकारे सामर्थाद् आत्माधिकारसामर्थाच् च पुत्रोत्पत्तेर् बहुप्रकारसम्बन्धेनानेन प्रथमं नियमतः पुत्रार्थप्रवृत्तिर् युक्ता । पुत्रार्थे नियमेन । कन्यार्थापि प्रवृत्तिर् इष्यत एवेत्य् उक्तम् । <u>केचित्</u> त्व् आहुर् नैतत् स्मृत्यन्तरम् "दश वा द्वे वा रात्री" इति । तस्माद् एकवाक्ययोगो दशानाम् (?) एका या काचिद् इति । <u>तद् अयुक्तम्</u> । असति वाक्यभेदे "प्रशस्ता दशरात्रयः" (म्ध् ३.४७) इतीदं प्रशंसावचनम् अयुक्तम् । अतो द्वे एते स्मृती भवतः । कथम् । वाक्यभेदात् । दश वा प्रशस्ता द्वे वा प्रशस्ततरे, आत्मसंयमनसामर्थात् । एवं च सति अकृतार्थस्य प्रथमा स्मृतिः । कृतार्थस्य पुनरुक्तं वा वेदितव्यम् । <u>केचित्</u> त्व् अन्यथेमं श्लोकं पठन्ति (?): 

> निन्द्यास्व् एव तु सर्वासु स्त्रियो रात्रिषु वर्जयन् ।  
> ब्रह्मचार्य् एव भवति यत्र तत्राश्रमे वसन् ॥ इति ।

अर्थं चान्यतैवाचक्षते । याप्य् अन्या शवजननादिरात्रयस् ताः सर्वग्रहणेन गृह्यन्ते (?) । निगमनं चैतत् । षण्णां प्रतिषेधार्थम् । इदं न्याय्यम् वेति (?) विचारणीयम् । विवाहसम्बन्धेनेदम् अधुनोच्यते तद्गतम् ।

**न कन्यायाः पिता विद्वान् गृह्णीयाच् छुल्कम् अन्व् अपि ।  
गृह्णन् शुल्कं हि लोभेन स्यान् नरो ऽपत्यविक्रयी ॥ ३.५१ ॥**

आसुरस्य् वैकल्पिकशुल्कग्रहणप्रतिषेधो ऽयम् ।

**स्त्रीधनानि तु ये मोहाद् उपजीवन्ति बान्धवाः ।  
नारी यानानि वस्त्रं वा ते पापा यान्त्य् अधोगतिम् ॥ ३.५२ ॥**

तत्सम्बन्धा(द्धा?)नाम् पै दोषः स्यात् किं पुनः पितुर् इति शुल्कस्याग्रहणस्तुतिर् इयं ग्रहणनिदायै । तस्माच् च स्तुत्यर्थाद् अपि बन्धुग्रहणाद् इदं विज्ञायते बन्धिभिर् अपि न किञ्चिद् उपजीव्यम् । 

**आर्षे गोमिथुनम् शुल्कं केचिद् आहुर् मृषैव तत् ।  
अल्पो वाप्य् एवं महान् वापि तावान् एव स विक्रयः ॥ ३.५३ ॥**

इयम् अपरा ग्रहणे स्तुत्यर्था । ग्रहणनिदायाम् ।

**यासां नाददते शुल्कं ज्ञातयो न स विक्रयः ।  
अर्हणं तत् कुमारीणाम् आनृशंस्यं च केवलम् ॥ ३.५४ ॥**

अनेकत्वात् यत् केवलं कन्यार्थं ग्रहणे शुल्कस्य दोषो ऽस्ति ऊर्ध्वदानात् (?) ।

**पितृभिर् भ्रातृभिश् चैताः पतिभिर् देवरैस् तथा ।  
[१२०]** **पूज्या भूषयितव्याश् च बहुकल्याणम् ईप्सुभिः ॥ ३.५५ ॥**

अन्तरोपदिष्टस्य कन्याधानग्रहणोपायस्तुतिर् इयम् । तस्माद् एव तद्धनं ग्रहीतव्यं निरुपधेन कन्यार्थम् । येन -

**यत्र नार्यस् तु पूज्यन्ते रमन्ते तत्र देवताः ।  
यत्रैतास् तु न पूज्यन्ते सर्वास् तत्राफलाः क्रियाः ॥ ३.५६ ॥**

विहितोपायस्य व्यतिक्रमनिन्देयं चान्या ।

**शोचन्ति जामयो यत्र विनश्यत्य् आशु तत्कुलम् ।**

अनुगृह्यमाणे तदलङ्कारार्थधने 

**न शोचन्ति तु यत्रैता वर्धते तद् धि सर्वदा ॥ ३.५७ ॥  
जामयो यानि गेहानि शपन्त्य् अप्रतिपूजिताः ।**

श्वशुरज्ञातिभिः ।

**तानि कृत्याहतानीव विनश्यन्ति समन्ततः ॥ ३.५८ ॥**

तद् असंस्कारवर्धनेन ।

**तस्माद् एताः सदा पूज्या भूषणाच्छादनाशनैः ।  
भूतिकामैर् नरैर् नित्यं सत्कारेषूत्सवेषु च ॥ ३.५९ ॥**

चशब्दाद् विवाहेषु च विशेषत इदं कर्तव्यम् । कथं नामायं भवेत् । 

**सन्तुष्टो भार्यया भर्ता भर्त्रा भार्या तथैव च ।**

दानात् प्रीतिर् भवति कन्यायाः । भर्तुश् च सालङ्कारायां भार्यायाम् । एवं च सति –

**यस्मिन्न् एव कुले नित्यं कल्याणं तत्र वै ध्रुवम् ॥ ३.६० ॥**

परस्परचिन्तानुप्रवेशेन जायापत्योर् यथा –

**यदि हि स्त्री न रोचेत पुमांसं न प्रमोदयेत् ।  
अप्रमोदात् पुनः पुंसः प्रजनं न प्रवर्तते ॥ ३.६१ ॥**

या **स्त्री न रोचेत** सालङ्कारतया नियतम् असौ भर्तारं न प्रमोदयति । **अप्रमोदाच्** च **प्रजनन**हानिः । अतो ऽपरस्य मनश्चक्षुर्निबन्धनी । कन्यालङ्कारस्तुतिर् एवं दानालङ्कारादिभिर् भवत्य् अपरिहार्योपमार्थः । अनुपकारिष्व् अरुचिर् जायत इति । तस्मात् प्रयत्न आस्थेयस् तया सहाग्निहोत्रादिष्व् अरुचिर् मा भूद् इति । अभिमत(?)विवाहसुतिर् इयं तत्सम्बन्धेनेदम् अधुनोच्यत् ।

**[१२१]  
स्त्रियां तु रोचमानायां सर्वं तद् रोचते कुलम् ।  
तस्यां त्व् अरोचमानायां सर्वम् एव न रोचते ॥ ३.६२ ॥  
कुविवाहैः क्रियालोपैर् वेदानध्ययनेन च ।  
कुलान्य् आसु विनश्यन्ति ब्राह्मणातिक्रमेण च ॥ ३.६३ ॥  
शिल्पेन व्यवहारेण शूद्रापत्यैश् च केवलैः ।  
गोभिर् अश्वैश् च यानैश् च कृष्या राजोपसेवया ॥ ३.६४ ॥  
अयाज्ययाजनैश् चैव नास्तिक्येन च कर्मणाम् ।  
कुलाण्य् अकुलतां यान्ति यानि हीनाति मन्त्रतः ॥ ३.६५ ॥  
मन्त्रतस् तु स्मृद्धानि कुलान्य् अल्पधनान्य् अपि ।  
कुलसङ्ख्यां च गच्छन्ति कर्षन्ति च महद् यशः ॥ ३.६६ ॥**

चत्वारः श्लोकाः कुलसंरक्षणनियमार्थाः । एषाम् अतिक्रमे कुलसंरक्षणनियमो ऽप्य् अतिक्रन्तो भवतीत्य् अत्र एषां पुनः प्रतिषेधः । "**मन्त्रतस् तु समृद्धानि**" इत्य् अत्र मन्त्रग्रहणं निदर्शनार्थं क्रियादीनाम् अपि द्रष्टव्यम् । एवं च मन्त्रादिभिः समृद्धानीति व्याख्येयम् । अत्राप्य् एष एव न्यायः । अथ "**यानि हीनानि मन्त्रतः**" (६५) इत्य् अत्राप्य् एष एव न्यायः । अथ वा विवाहनियमस्तुतिप्रकरणाद् इतरेषां क्रियालोपादीनां कुविवाहानां (?) यथा **क्रियालोपादिभिः** **कुलान्य् अकुलतां यान्त्य्** एवं कुविवाहानां यथा **क्रियालोपादिभिः** "**कुलान्य् अकुलतां यान्ति**" (६५) एवं **कुविवाहैर्** अपि । तस्मात् तं नियमशास्त्रविहितम् आदरणीयम् इत्य् अयं प्रकरणार्थः । कृतोद्वाहस्येदानीं क्रम उअदिश्यते । यदि –

**वैवाहिके ऽग्नौ कुर्वीत गृह्यं कर्म यथाविधि ।  
पञ्चयज्ञविधानं च पक्तिं चान्वाहिकीं गृही ॥ ३.६७ ॥**

विवाहः प्रयोजनम् अस्य सो ऽयं **वैवाहिकः** । केषाञ्चित् गृह्यकाराणाम् आहितः, केषाञ्चिद् अनाहितः । उभयेषाम् अपीदं **विधानं** तस्मिन् **कुर्वीत** **गृह्यकर्मा**ष्टकपार्वणादि **पञ्चयज्ञविधानं** वक्ष्यमाणं यत् किं च वैश्वदेवार्थं वाष्टकं प्रत्य्ग्रहम् अहः प्रभृति च । तत्र स्मार्तकर्मारम्भः । किं कारणम् । एतव् एवं प्रत्यहं कर्मानुष्ठीयते । तस्मात् –

**पञ्चसूना गृहस्थस्य चुल्ली पेषण्य् उपस्करः ।  
कण्डनी चोदकुम्भश् च बध्यते यास् तु वाहयन् ॥ ३.६८ ॥**

यतश् चैत एवम् अतः –

**[१२२]  
तासां क्रमेण सर्वासां निष्कृत्यर्थं महर्षिभिः ।  
पञ्च कॢप्ता महायज्ञा प्रत्यहं गृहमेधिनाम् ॥ ३.६९ ॥**

पञ्चयज्ञार्थवादार्थम् (?) इदं श्लोकद्वयम् । **सूना**वचनं च स्तुत्यर्थम् । गार्हस्थ्यकर्मणां स्तुत्य एतत् । तुरीयं न पुनर् **निष्कृतिर्** एव यथा तथा श्रुतेर् इति सामर्थ्यात् कर्मोपदेशपरम् इदं नित्यत्वाच् च न **निष्कृत्यर्थः** । **पञ्च महायज्ञास्** तेषां स्वरूपनिर्देशः । 

**अध्यापनं ब्रह्मयज्ञः पितृयज्ञस् तु तर्पणम् ।  
होमो दैवो बलिर् भौतो नृयज्ञो ऽतिथिपूजनम् ॥ ३.७० ॥**

**अध्यापन**शब्देनाध्ययनं **ब्रह्मयज्ञो** गृह्यते गुणवृत्त्यापि । पितृभ्यो दानं **तर्पणं** **पितृयज्ञः** । अन्नहोमो देवयज्ञस् ततो ऽन्यत्र बलिहरणं भूतयज्ञः । अतिथिभ्यो ऽन्नदानं मनुष्ययज्ञः । एते ब्रह्मयज्ञादयः प्रकरणात् तद् वैश्वदेविकाः ।

**पञ्चैतान् यो महायज्ञान् न हापयति शक्तितः ।  
स गृहे ऽपि वसन् नित्यं सूदादोषैर् न लिप्यते ॥ ३.७१ ॥**

उपसंहारार्थम् इदं श्लोकान्ते ऽपि चाहुर् अपुनर्भुवे विगुणा जप्येते (?) शक्तितः प्रत्यहम् अनुष्ठेयेन महासाधनेनैवेति । तथा चात्र शक्तित इति वचनं कस्य पुनर् हेतोः । येन –

**देवतातिथिभृत्यानां पितॄणाम् आत्मनश् च यः ।  
न निर्वपति पञ्चानाम् उच्छ्वसन् न स जीवति ॥ ३.७२ ॥**

चतुर्थ्या सम्प्रदानार्थतया पठितव्यो ऽयं श्लोकः । <u>भृत्यात्मा न च विश्वेदेवान्तर्भूताव् एव गृह्येते देवता</u> (???) । एवं बलिहरणसम्बन्धाद् भूतानीत्य् अभिधीयन्ते ऽतो देवताग्रहणेन गृहीतत्वात् । पृथङ् न पर्यन्ते भूतानि न श्लोके "**उच्छ्वसन् न स जीवति**" इत्य् अपि एवं (?) श्रुतो ऽपि स्तुतिसामर्थाद् द्रष्टव्यः । निर्व्यापश् च देवतादिभ्यो दानम् उच्यते । ब्रह्मदानं च ऋषिभ्यो गुण आम्नातं तेषां सैष विध्यर्थम् इदं पुनर्वचनम् ।

**अहुतं च हुतं चैव तथा प्रहुतम् एव च ।  
ब्राह्म्यं हुतं प्राशितं च पञ्चयज्ञान् प्रचक्षते ॥ ३.७३ ॥**

एषाम् एव महायज्ञानां पुनर्वचनं सञ्ज्ञान्तरप्रदर्शनार्थं शेषविध्यर्थं चास्य श्लोकस्य विवरणार्थमयम् उत्तरः श्लोकः ।

**जपो ऽहुतो हुतो होमः प्रहुतो भैतिको बलिः ।  
ब्राह्म्यं हुतं द्विजाग्र्यार्चा प्राशितं पितृतर्पणम् ॥ ३.७४ ॥[१२३]**  

**जप** इति । ब्रह्मयज्ञः प्रकरणात् । स वाक्यम् (?) इति अभिधीयते । अग्नौ **होमो** भूतः स एव देवयज्ञ इत्य् उक्तः । बलिहरणं **प्रहुतं** स एव भूतयज्ञो ऽभिहितः । ब्राह्मणाय दानं **ब्राह्म्यं हुतं** **द्विजाग्र्यार्चा** सा एवातिथिपूजोक्ता । **प्राशितं** **पितृतर्पणम्** उदकदानादि श्राद्धम् । एवं त एव वैश्वदेवकाः पञ्चमहायज्ञाः पाकयज्ञशब्देन अभिधीयते । प्रयोजनम् अस्यैवं रूपाः । अन्ये ऽपि ग्राह्या विधयः (?) पाकशब्दे गृह्येरन् । पाकयज्ञविधिप्राप्त्यर्थम् इत्य् असाधनो ऽपि त्रयं गृहस्थो यत्नतः । 

**स्वाध्याये नित्ययुक्तः स्याद् दैवे चैवेह कर्मणि ।**

अस्य प्रयोजनं सर्वजगद्ग्रहणं दर्शयति गृहस्थस्य ।

**दैवकर्मणि युक्तो हि बिभर्तीदं चराचरम् ॥ ३.७५ ॥**

एवं च महायज्ञैकदेशानुष्ठानाद् अपि सर्वलोकानुग्रहो यस्मात् ।

**अग्नौ प्रास्ताहुतिः सम्यग् आदित्यम् उपतिष्ठते ।  
आदित्याज् जायते वृष्टिर् वृष्टेर् अन्नं ततः प्रजाः ॥ ३.७६ ॥**

होमयज्ञस्तुतिर् इयं प्रकरणात् किञ्च नान्यत् ।

**यथा मातरम् आश्रित्य वर्तन्ते सर्वजन्तवः ।  
वर्तन्ते गृहिणं तद्वद् आश्रित्येतर आश्रमाः ॥ ३.७७ ॥**

> [**यथा वायुं समाश्रित्य सर्वे जीवन्ति जन्तवः ।  
तथा गृहस्थम् आश्रित्य वर्तन्त इतराश्रमाः ॥ ]**

एवं च सति,

**यस्मात् त्रयो ऽप्य् आश्रमिणो ज्ञानेनान्नेन चान्वहम् ।  
गृहस्थेनैव धार्यन्ते तस्माज् ज्येष्ठाश्रमो गृही ॥ ३.७८ ॥**

अधिकृतकर्मानुष्ठानस्तुतिप्रकरणसामर्थाद् वेदितव्या यतश् चैतद् एव महाप्रयोजनो गृहस्थाश्रमः सर्वलोकानुग्राहितया । अतः –

**स सन्धार्यः प्रयत्नेन स्वर्गम् अक्षयम् इच्छता ।  
सुखं चेहेच्छतात्यन्तं यो ऽधार्यो दुर्बलेन्द्रियैः ॥ ३.७९ ॥**

फलविधिना स्तुतिः पञ्चमहायज्ञानुष्ठानस्य ।

**ऋषयः पितरो देवा भूतान्य् अतिथयस् तथा ।  
आशासते कुटुम्बिभ्यस् तेभ्यः कार्यं विजानता ॥ ३.८० ॥[१२४]**  

किं तद् इदम् उच्यते ।

**स्वाध्यायेनार्चयेतर्षीन् होमैर् देवान् यथाविधि ।  
पितॄञ् श्राद्दैश् च नॄन् अन्नैर् भूतानि बलिकर्मणा. ॥ ३.८१ ॥**

अयम् इज्याङ्गप्रदर्शनार्थः श्लोकः । विहितकर्मानुष्ठानसाधनापेक्षं तु (?) । किं च, इदम् अपि तावत्,

**कुर्याद् अहर् अहः श्राद्धम् अन्नाद्येनोदकेन वा ।  
पयोमूलफलैर् वापि पितृभ्यः प्रीतिम् आवहन् ॥ ३.८२ ॥**

तद् एवं कृतवैश्वदेवो गृहस्थः –

**एकम् अप्य् आशयेद् विप्रं पित्र्यर्थं पाञ्चयज्ञिके ।  
न चैवात्राश्रयेत् किञ्चिद् वैश्वदेवं प्रति द्विजम् ॥ ३.८३ ॥**

वैश्वदेवाद् अधिकम् इदं श्राद्धकर्मश्लोकद्वयेनाभिधीयते । अस्य विकल्पेन क्रियाम् अपि वक्ष्यति । 

**वैश्वदेवस्य सिद्धस्य गृह्ये ऽग्नौ विधिपूर्वकम् ।  
आभ्यः कुर्याद् देवताभ्यो ब्राह्मणो होमम् अन्वहम् ॥ ३.८४ ॥**

**वैश्वदेव**शब्देनात्र पाक उपदिश्यते । **सिद्धस्येति** वचनात् विश्वेदेवा देवता यस्य सो ऽयं वैश्वदेवः सर्वदेवार्थात् पाक उच्यते ।

**अग्नेः सोमस्य चैवादौ तयोश् चैव समस्तयोः ।  
विश्वेषां चैव देवानां धन्वन्तरय एव च ॥ ३.८५ ॥  
कुह्वै चैवानुमत्यै च प्रजापतय एव च ।  
सह द्यावापृथिव्योश् च तथा स्विष्टकृते ऽन्ततः ॥ ३.८६ ॥  
एवं सम्यग् घविर् हुत्वा सर्वदिक्षु प्रदक्षिणम् ।  
इन्द्रान्तकाप्पतीन्दुभ्यः सानुगेभ्यो बलिं हरेत् ॥ ३.८७ ॥  
मरुद्भ्य इति तु द्वारि क्षिपेद् अप्स्व् अद्भ्य इत्य् अपि ।  
वनस्पतिभ्य इत्य् एवं मुसलोलूखले हरेत् ॥ ३.८८ ॥  
उच्छीर्षके श्रियै कुर्याद् भद्रकाल्यै च पादतः ।  
ब्रह्मवास्तोष्पतिभ्यां तु वास्तुमध्ये बलिं हरेत् ॥ ३.८९ ॥  
विश्वेभ्यश् चैव देवेभ्यो बलिम् आकाश उत्क्षिपेत् ।  
[१२५] दिवाचरेभ्यो भूतेभ्यो नक्तञ्चारिभ्य एव च ॥ ३.९० ॥  
पृष्ठवास्तुनि कुर्वीत बलिं सर्वान्नभूतये ।  
पितृभ्यो बलिशेषं तु सर्वं दक्षिणतो हरेत् ॥ ३.९१ ॥  
शुनां च पतितानां च श्वपचां पापरोगिणाम् ।  
वायसानां कृमीणां च शनकैर् निर्वपेद् भुवि ॥ ३.९२ ॥  
एवं यः सर्वभूतानि ब्राह्मणो नित्यम् अर्चति ।  
स गच्छति परं स्थानं तजोमूर्तिः पथर्जुना ॥ ३.९३ ॥**

वैश्वदेवं त्रिभिः श्लोकैर् अविक(वक्र?)विधिप्राप्त्यर्थम् ।

**कृत्वैतद् बलिकर्मैवम् अतिथिं पूर्वम् आशयेत् ।  
भिक्षां च भिक्षवे दद्याद् विधिवद् ब्रह्मचारिणे ॥ ३.९४ ॥  
यत् पुण्यफलम् आप्नोति गां दत्वा विधिवद् गुरोः ।  
तत् पुण्यफलम् आप्नोति भिक्षां दत्वा द्विजो गृही ॥ ३.९५ ॥**

श्लोकद्वयम् ऋज्वर्थम् \

**भिक्षाम् अप्य् उदपात्रं वा सत्कृत्य विधिपूर्वकम् ।  
वेदतत्त्वार्थविदुषे ब्राह्मणायोपपादयेत् ॥ ३.९६ ॥  
नश्यन्ति हव्यकव्यानि नराणाम् अविजानताम् ।  
भस्मीभूतेषु विप्रेषु मोहाद् दत्तानि दातृभिः ॥ ३.९७ ॥  
विद्यापतःसमृद्धेषु हुतं विप्रमुखाग्निषु ।  
निस्तारयति दुर्गाच् च महतश् चैव किल्बिषात् ॥ ३.९८ ॥**

त्रिभिः श्लोकैर् अतिथिलक्षणम् । भिक्षुलक्षणं चेदं सार्थवादं द्रष्टव्यम् ।

**सम्प्राप्ताय त्व् अतिथये प्रदद्याद् आसनोदके ।  
अन्नं चैव यथाशक्ति सत्कृत्य विधिपूर्वकम् ॥ ३.९९ ॥  
शिलान् अप्य् उञ्छतो नित्यं पञ्चागीन् अपि जुह्वतः ।  
सर्वं सुकृतम् आदत्ते ब्राह्मणो ऽनर्चितो वसन् ॥ ३.१०० ॥  
तृणानि भूमिर् उदकं वाक् चतुर्थी च सूनृता ।  
एतान्य् अपि सतां गेहे नोच्छिद्यन्ते कदाचन ॥ ३.१०१ ॥  
[१२६] एकरात्रं तु निवसन् अतिथिर् ब्राह्मणः स्मृतः ।  
अनित्यं हि स्थितो यस्मात् तस्माद् अतिथिर् उच्यते ॥ ३.१०२ ॥**

इदम् अतिथीनां निर्वचनम् एकाहोरात्रप्रतिवासिनो ब्राह्मणस्येयं नियमस्मृतिर् वेदितव्या । एवं च सति द्वितीयादिष्व् अहःस्व् अनुवृत्तिम् अकुर्वतो यथोक्तप्रत्यवायाभावः । अनुवृत्तेन तु सत्याम् अयम् अभ्युदयो यथा प्रदर्शितः स्याद् इत्य् एवमर्थम् इदं तन्निर्वचनम् उक्तम् ।

**नैकग्रामीणम् अतिथिं विप्रं साङ्गतिकं तथा ।  
उपस्थितं गृहे विद्याद् भार्या यत्राग्नयो ऽपि वा ॥ ३.१०३ ॥**

एकग्रामप्रतिवासिनं गुणवन्तम् अपि विप्रं देशान्तराद् आगत्याकले ऽपि स्वगृहम् अतिक्रम्यावस्थितं गृहे न विद्याद् अतिथि(ं?) शास्त्रात् । प्राप्तस्यायं प्रतिषेधो नियमदानस्य नान्यस्य साङ्गतिकं तथा असमानग्रामम् अपि साङ्गतिकम् । सहाध्यायी सङ्गत्यावलोकयात्रायागच्छति स साक्गतिकः । विचित्रकथापरिहासजीवी येन स्नातकस्य सो ऽप्रतिषिद्धा वृत्तिः "न लोकवृत्तं वर्तेत वृत्तिहेतोः कथञ्चन" (म्ध् ४.११) इति । सखात्र साङ्गतिको न भवति तस्योत्तरत्र प्रतिषेधाद् "वैश्यशूद्रौ सखा च" म्ध् ३.११०) इति । न गृहस्थस्य ग्रामान्तरगतस्याह्यन्योन्या (?) प्रतीतिर् भवति तत्र येनाह "**भार्या यत्रागनयो ऽपि वा**" तत्र स्याद् आतिथ्यम् । अपरस् त्व् आह "**भार्या पुत्राग्नयो ऽपि वा**" इति । अस्मिन् पाठे ऽर्थः – अस्य श्लोकपादस्य न केवलम् एकग्रामवास्य् एवानतिथिर् भवति यत्र भार्यापुत्रा नयत्य् अस्मिन् ग्रामे प्रथमागता अन्यग्रामवासिनो ऽप्य् अवतिष्ठन्ते स चानतिथिर् वेदितव्यः । तत्रैतत् पुनरुक्तम् "**नैकग्रामीणम् अतिथिम्**" इत्य् अनेन । इदानीं परपाकभोजनोद्देशेनातिथीनां प्रवास प्रतिषेधर्थम् अयं निन्दार्थवादो ऽभिधीयते ।

**उपासते गृहस्था ये परपाकम् अबुद्धयः ।  
तेन ते प्रेत्य पशुतां व्रजन्त्य् अन्नादिदायिनाम् ॥ ३.१०४ ॥**

अयं (?) फलविधिः फलार्थवादो वा । अधुना तु विशेषार्थम् इदम् अस्योच्यते ।

**अप्रणोद्यो ऽतिथिः सायं सूर्योढो गृहमेधिना ।  
काले प्राप्तस् त्व् अकाले वा नास्यानश्नन् गृहे वसेत् ॥ ३.१०५ ॥**

प्रतिषिद्धार्हो ऽयम् अस्यारम्भः । कथं वसेत् तद् गम्यते । आरम्भसामर्थाद् अस्येत्थम् । अन्यथाभिहितलक्षणस्यातिथेः प्रातर् इव **सायम्** **अप्रणोद्य**विशेषणदाने प्राप्ते गृहस्थस्य द्विर्वैश्वदेवव्रत्वाद् अनारम्भो ऽस्य प्रसज्येत । अवश्यं (?) त्व् इदम् । अतो यथोक्त एवार्थः श्लोकः । इदानीं विव्रियते (?) "**अप्रणोद्यो ऽतिथिः सायम्**" एकग्रामनिवास्य् अपि । साङ्गतिको ऽप्य् अकिञ्चनतया यस्माद् असौ **सूर्योढः** सूर्यास्तं गच्छता ऊढः प्रापितः **सायं** च क्रमेण **[१२७]** प्रतिषेधान् **न प्रोणोद्यो** ऽस्मिन् काले **गृहमेधिना** गृहमेधाः पञ्चमहायज्ञा अस्य सन्तीति गृहमेधी गृहस्थः । **काले प्राप्तः** भोजनस्य्**आकाले** वा भोजनोत्तरकालम् अनस्तमिते वा विगुणः ईषद्गुणः सर्वगुणो वा एकग्रामिसाङ्गतिकयोर् अन्यतरो ऽप्य् अतिथिर् नास्याभुक्तो **गृहे वसेत्** । प्रतिषिद्धो ऽपीति । पुनर् इतरत्र (?) वैश्वानरश्रुतेः । तस्य हि सायं निभृतेष्व् आगच्छन् अतिथिर् वैश्वानरः सम्पद्यते तस्मात् तेनाननुज्ञातो हीनपि (२ अक्ष् लचुन)न जुहुयात् स ह्य् अस्य परादेवतेति । इदानीं सत्य् अप्य् अतिथिदाने गृहस्थस्योभयोः कालयोर् विषमभोजनप्रतिषेधार्थम् इदम् आरभ्यते ।

**न वै स्वयं तद् अश्नीयाद् अतिथिं यन् न भोजयेत् ।**

अस्यार्थस्यानुष्ठानप्ररोचनाय दृष्टादृष्टोपकारसम्बन्धेनायं स्तुत्यर्थवादः पदार्थस्वाभाव्यात् क्रियते ।

**धन्यं यशस्यम् आयुष्यं स्वर्ग्यं चातिथिभोजनम् ॥ ३.१०६ ॥**

यथोक्तविशेषणम् । एवम् ।

**आसनावसथौ शय्याम् अनुव्रज्याम् उपासनम् ।  
उत्तमेषूत्तमं कुर्याद् धीने हीनं समे समम् ॥ ३.१०७ ॥**

प्रकरणाद् अतिथीनाम् एव हीनोत्तमानाम् आत्मनः स्याद् अनुवृत्तिगुणानुरूपम् उच्यते भोजनातिरेकिणः ।

**वैश्वदेवे तु निर्वृत्ते यद्य् अन्यो ऽतिथिर् आव्रजेत् ।  
तस्याप्य् अन्नं यथाशक्ति प्रदद्यान् न बलिं हरेत् ॥ ३.१०८ ॥**

एवं च बलिहरणं वैश्वदेवाख्यं न पाकसंस्काराः । किं तर्हि । आत्मसंस्कारार्थः । इतरथा हि प्रतिवादे कम् आवर्तेत (?) शास्त्रप्राप्तस्य प्रतिषेधः । अधुना भोजनप्रतिग्रहार्थम् अतिथेः स्वगुणसङ्कीर्तनम् अस्य निवार्यते ।

**न भोजनार्थं स्वे विप्रः कुलगोत्रे निवेदयेत् ।  
भोजनार्थं हि ते शंसन् वान्ताशीत्य् उच्यते बुधैः ॥ ३.१०९ ॥**

एवं च भोजनग्रहणं सर्वप्रतिग्रहप्रदर्शनार्थम्, कुलगोत्रग्रहणं च सर्वात्मगुणानां न कुर्याद् इति सामान्याद् अवगन्तव्यम् ।

**न ब्राह्मणस्य त्व् अतिथिर् गृहे राजन्य उच्यते ।  
वैश्यशूद्रौ सखा चैव ज्ञातयो गुरुर् एव च ॥ ३.११० ॥[१२८]**  

**तु**शब्दो ऽवधारणार्थः । ब्राह्मणस्यानतिथयो राजन्यवैश्यशूद्राः । क्षत्रियादीनां तु सवर्णोत्कृष्टवर्णाभावं (?) ते वातिथयः । सखा चात्र ब्राह्मण एवास्यारम्भसामर्थ्याद् विज्ञेयः । एवं क्षत्रियादिष्व् अपि ज्ञातिगुरूणां च यत्नसिद्धं ब्राह्मण्यं त्व् अनतिथित्ववचनात् । न च तुल्यकारणम् एषाम् अनतिथित्वम्, राजन्यादीनां तावद् धीनजातित्वात्, सखिज्ञात्योर् आप्तत्वात्, पुत्रादिवत् । गुरौ च गृहिणः परसक्तयानतिथित्वम् (?) । तस्य –

**यदि त्व् अतिथिधर्मेण क्षत्रियो गृहम् आव्रजेत् ।  
भुक्तवत्सु ब्राह्मणेषु कामं तम् अपि भोजयेत् ॥ ३.१११ ॥**

**अतिथिधर्मेण** त्व् एवम् आगतो भवति यदि दूराद् अपरिज्ञातः अपत्यधनः (?) कालोपगतश् च तथा **भुक्तवत्सु ब्राह्मणेषु तं भोजयेत्** । पूर्वापवादो ऽयम् ।

**वैश्यशूद्राव् अपि प्राप्तौ कुटुम्बे ऽतिथिधर्मिणौ ।  
भोजयेत् सह भृत्यैस् ताव् आनृशंस्यं प्रयोजयन् ॥ ३.११२ ॥**

अतिथिकर्मणातिथिधर्मेण । स च व्याख्यातः । ऋज्व् अन्यत् । ब्राह्मणस्यैव दातुर् इतरवर्णानां भोजनकालः आनृशंस्यकारणोपदेशत्वाद् अयम् अपि पर्वापवाद एव कारणतः ।

**इतरान् अपि सख्यादीन् सम्प्रीत्या गृहम् आगतान् ।  
प्रकृत्यान्नं यथाशक्ति भोजयेत् सह भार्यया ॥ ३.११३ ॥**

सम्प्रीत्या कारणेनापि ज्ञातीनां भार्याभोजनकालोपदेशस् तद् अपि विद्यागुरोस् तु नोच्यते । भोजनकालस्वातन्त्र्यात् तस्योत्तमत्वाच् च उत्तमस्य । यथोक्तम् (?) "उत्तमेषूत्तमं कुर्यात्" (म्ध् ३.१०७) इति । 

**सुहासिनीः कुमारीश् च रोगिणो गर्भिणीस् तथा ।  
अतिथिभ्यो ऽन्वग् एवैनान् भोजयेद् अविचारयन् ॥ ३.११४ ॥**

सत्य् अर्थित्वे तेषां **सुवासिन्यादीनाम् अन्वग् एव** भोजनम् । असत्य् अर्थित्वे तेषाम् असम्भवे वा कुमारादयो यथाकामम् अश्नीयुः ।

**अदत्वा तु य एतेभ्यः पूर्वं भुङ्क्ते ऽविचक्षणः ।**

तस्यायं नियमव्यतिक्रमदोषः स्मर्यते । तथा च निन्दावचनम् इदम् ।

**स भुञ्जानो न जानाति श्वगृध्रैर् जग्धिम् आत्मनः ॥ ३.११५ ॥**

यथा कथञ्चित् प्रतिषिद्धार्थं निन्देयम्, न निवृत्त्यर्था । स च पुरुषार्थ इत्य् अतो युक्तो ऽयम् उपदेशस् तत्सिद्धये ।

**भुक्तवत्स्व् अथ विप्रेषु स्वेषु भृत्येषु चैव हि ।  
भुञ्जीयातां ततः पश्चाद् अवशिष्टं तु दम्पती ॥ ३.११६ ॥**

स्वे गर्भदासादयः । भृत्यवेतनिनः चोद्यन्ते । कस्य पुनर् हेतोः । गृहस्थस्य इयान् आत्मसंयमोपदेशो महता प्रकरणेन क्रियत इत्य् उच्यते । कथम् । नायम् एवात्मसंयमज्ञः प्रयत्नेन ।

**देवान् ऋषीन् मनुष्यांश् च पितॄन् गृह्याश् च देवताः ।  
पूजयित्वा ततः पश्चाद् गृहस्थः शेषभुग् भवेत् ॥ ३.११७ ॥**

पूवश्लोकोक्तम् अप्य् एतत् गृहस्थस्य पश्चाद् भोजनं पुनर् उच्यते । कथं नामायं प्रोषितो ऽपि सन् तस्मिन् काले भुञ्जानो लुप्तपञ्चमहायज्ञः स्यात् । अथ वा प्रकरणोपसंहारार्थो ऽयं श्लोकः । पूर्वस् त्व् अवशिष्टभोजनार्थः । एवं च सत्य् एतं निन्दावचनम् अशेषं प्रकरणोपसंहारापेक्षं न्याय्यम् ।

**अघं स केवलं भुङ्क्ते यः पचत्य् आत्मकारणात् ।  
यज्ञशिष्टाशनं ह्य् एतत् सताम् अन्नं विधीयते ॥ ३.११८ ॥**

अतिथिपक्षप्रकरणे चेदम् अत्यन्तविशिष्टपूजासाधनं केषाञ्चिद् अपूज्यानाम् अभिधीयते ।

**राजर्त्विक्स्नातकगुरून् प्रियश्वशुरमातुलान् ।  
अर्हयेन् मधुपर्केण परिसंवत्सरात् पुनः ॥ ३.११९ ॥**

**राज**शब्दः क्षत्रियमात्रे दृष्टः । "राज्ञो बलार्थिनः षष्ठे" (म्ध् २.३७) इति वचनात् । क्षत्रियस्य सतः अभिषेकरक्षाधिपत्यप्रभावगुणवतः "राजाश्वमेधेन यजेत, राजा राजसूयेअन् यजेत" इति वचनाद् अक्षत्रियो ऽपि क्रियागुणाभ्यां राजशब्दो दृष्टः । "न शूद्रराज्ये निवसेत्" (म्ध् ४.६१) । तत् कस्येदं ग्रहणम् । क्षत्रियस्याभिषेकादिगुणसम्बन्धिनः, प्रकरणसामर्थ्यात् । अतः क्रमागतम् "**अर्हयेन् मधुपर्केण**" प्रकृतो गृहीतस्य पुनर् हानकालं विदधाति **परिसंवत्सरात्** पुनः परिगतात् । संवत्सराद् ऊर्ध्वम् इत्य् अर्थः । <u>केचित्</u> तु "**परिसंवत्सरान्**" इति पठन्ति । तेषाम् अयं तावद् अर्थः । परिगतः संवत्सरो येषां ते इति परिवत्सरा जादयस् (?) तान् एवम् **ऋत्विजं** वक्ष्यमाणम् । "**अर्हयेन् मधुपर्केण**" इति समानं पूर्वेन । **स्नातकं** चाचार्यश् (?) शिष्यं समावृत्त्त्यनन्तरं "तं प्रतीतं स्वधर्मेण" (म्ध् ३.३)इत्येवमादि । अन्यथा तु सर्वेषाम् एवैतेषाम् ऋत्विगादीनां स्नातकत्वात् पुनर्वचनम् अयुक्तम् ऋत्विगादीनाम् । गुरुं च **शिश्यः प्रियं** च जामातरं **श्वशुरो** दुहितुर् उद्वाहागतम् । <u>अन्ये</u> **प्रिय**शब्दं श्वशुरमातुलविशेषणम् इच्छन्ति, श्वशुरमातुलान् प्रियान् इति । तेषाम् अत्र प्रमाणाभावः । **[१३०]** जामातुश् च नोक्ता स्यान् मधुपर्कपूजा सर्वस्मृतिशास्त्रप्रसिद्धा । गौतमस् तु प्रियं न पठति, पितृव्यं चाधिकम् अधीते- "ऋत्विगाचार्यश्वशुरपितृव्यमातुलानाम् उपस्थाने (?) मधुपर्कः" (ग्ध् ५.२७) इति । गृह्ये तु प्रियशब्देन जामातुर् एव ग्रहणम् । विवाह्यशब्देन च श्वशुरस्य । एवं च **श्वशुरं** जामातार्हयेत्, **मातुलं** भागिनेयः । पितृव्यस्य तु ग्रहणं अनुक्तस्यापि मातुलस्य ग्रहणात् सिद्धम्, सम्बन्धसामान्यात् प्रकरणाच् च । द्विजातीनाम् एवायं परस्परो मधुपर्कदानप्रतिग्रहसम्बन्धः । <u>अन्ये</u> तु सर्ववर्णाधिकारम् इच्छन्ति । व्यासवचनं चातोदाहरन्ति "तदर्हम् आसनं तस्मै यथा रापत् (?) प्रत्येतदयत् (पूजयत्?) । मधुपर्कं च गां चैव तस्मै भगवते स्वयम्" वासुदेवाय विदुर इत्य् अर्थः । तत् पुनर् अमन्त्रकम् । द्विजातिमधुपर्कम् आहुर् मन्त्रयुक्तम् अयुक्तं वेति भगवन्तो भूमिदेवा ज्ञातुम् अर्हन्ति । 

एदितोर्ऽस् नोते-

[[महाभारते सभावर्वणि नारदाय युधिष्ठिरेण मधुपर्कसमर्पणम् इत्थं वर्णितम्- 

> अभ्यवादयत प्रीत्या विनयावनतस् तदा ।  
> तदर्हम् आसनं तस्मै सम्प्रदाय यथाविधि ॥  
> गां चैव मधुपर्कं च सम्प्रदायार्घ्यम् एव च ।  
> अर्चयामास रत्नैश् च सर्वकामैश् च धर्मवित् ॥

पञ्चमाध्यायगतौ श्लोकाव् एतौ । एतयोः सङ्ख्ये नीलकण्ठीयव्याख्यानुसारं १४–१५, कृष्णमाचार्यसंस्कराणानुसारं तु १७–१८ । विदुरः कृष्णाय यदि मधुपर्कम् अदास्यत् उद्योगपर्वणि तत्प्रसङ्गो बाढभविष्यत् । परं तु तत्र कुत्रापि श्लोकाव् इमौ न स्तः । कथम् एतत् सङ्गमनीयम् इत्य् अत्र दोषज्ञा एव प्रमाणम् ]]

**राजा च श्रोत्रियश् चैव यज्ञकर्मण्य् उपस्थिते ।  
मधुपर्केण सम्पूज्यौ न त्व् अयज्ञ इति स्थितिः ॥ ३.१२० ॥**

ततो **यज्ञ** इत्य् अयम् अपरो (अपपाठो?) दीक्षितदानप्रतिषेधात् । तेन "**राजा च श्रोत्रियश् चैव यज्ञे प्राप्तौ विधानतअः**" इत्य् अयम् अपि पाठः प्रत्युक्तो वेदितव्यः । एवं "**यज्ञकर्मण्य् उपस्थितौ**" अयं च । कस् तर्ह्य् अत्र पाठः । "**राजा च श्रोत्रियश् चैव यज्ञकर्मण्य् उपस्थिते । मधुपर्केण सम्पूज्यौ न त्व अजज्ञ इति स्थितिः**" इति । ऋत्विग् अर्वाग् अपि संवत्सरस्यारम्भसामर्थ्याद् आरम्भे च सति । **श्रोत्रिय**शब्देन ऋत्विङ्मात्रं गृह्यते ऽतस् तदपवादो राज्ञश् च । तथा चोक्तम् – यद्य् अप्य् असकृत् संवत्सरस्य "सोमेन यजेत कृतार्घ्य एव, न (?) याजयेन् नाकृतार्घ्यः" इति श्रुतेः इत्य् अर्थः । श्रोत्रियशब्देन सर्व एवर्त्विगादयो गृह्यन्ते । ततो यज्ञो निमित्तेन सर्वेषाम् एवार्वाग् अपि संवत्सरस्य पुनर् मधुपर्कः स्याद् इत्य् एवं च सर्वापवादः स्यात् । तथा च गौतमः- "ऋत्विगादीनाम् उपस्थाने मधुपर्कः । संवत्सरे पुनः । यज्ञविवाहयोर् अर्वाक् (?)" इति । सायं प्रातर् बलिहरणम् अस्योक्तम् । इदानीं तद्विशेषार्थम् इदम् आरभ्यते (?) ।

**सायं त्व् अन्नस्य सिद्धस्य पत्न्य् अमन्त्रं बलिं हरेत् ।  
वैश्व्देवं हि नामैतत् सायं प्रातर् विधीयते ॥ ३.१२१ ॥[१३१]**  

वैश्वदेवं होमोपलक्षितं सायं प्रातर् विधीयते । गृहस्थस्य बलहरणं तु **पत्न्य्** एव सायं कुर्याद् अनग्निकम् अमन्त्रं च । लोके एवं बलिहरणं दृष्टम् । अपरस् तस्यारम्भप्रयोजनम् आह । कैश्चिद् गृहकारैः सायं प्रातर् वैश्वदेवम् आम्नातं यत इदं विधीयत इत्य् एवं च पञ्चमहायज्ञोक्ताच् छ्राद्धाद् तस्य मासिकस्य उपदिदिक्षयेदम् अधुनाह ।

**पितृयज्ञं तु निर्वर्त्य विप्रश् चन्द्रक्षये ऽग्निमान् ।  
पिण्डान्वाहार्यकं श्राद्धं कुर्यान् मासानुमासिकम् ॥ ३.१२२ ॥**

सपिण्डानाम् असम्भूतं मासिकश्राद्धं विज्ञेयम् । कुतो नामधेयादध्यस्याद् (?) इदम् **अन्वाहार्यम्** इत्य् उच्यते । कथम् आहार्यम् (?) । **अनु** पश्चाद् इत्य् अर्थः । कस्य । **पिण्डानाम्** । येनान्तं (ह्रियते?) तद् **अन्वाहार्यम्** इत्य् उच्यते । एवं च तदङ्गत्वात् पिण्डवत् प्रतिमासम् इदम् अपि तद् यत् सिद्धम् (?) । आममिषस्य् (?) प्रशस्तस्य नियमार्थ उपदेशः ।

**तत्र ये भोजनीयाः स्युर् ये च वर्ज्या द्विजोत्तमाः ।  
यावन्तश् चैव यैश् चान्नैस् ताण् प्रवक्ष्याम्य् अशेषतः ॥ ३.१२४ ॥**

उपन्यासार्थः श्लोकः ।

**द्वौ दैवे पितृकार्ये त्रीन् एकैकम् उभयत्र वा ।  
भोजयेत् सुसमृद्धो ऽपि न प्रसज्येत (?) विस्तरे ॥ ३.१२५ ॥**

**द्वौ दैवे** पित्रंशभूतस्य, प्रकरणात् । **पित्र्ये त्रीन् भोजयेत्** । इति सङ्ख्याविशिष्टब्राह्मणभोजनविधिः । "**एकैकम् उभयत्र वा**" इत्य् एवम् अर्थवादः । "**सुसमृद्धो ऽपि न प्रसज्येत विस्तरे**" इत्य् अस्य प्रतिषेधविधिस् तथा च वक्ष्यति "निमन्त्रयीत त्र्यवरान्" (म्ध् ३.१८७) इति । गौतमश् च "भोजयेद् ऊर्ध्वं त्रिभ्यः" (ग्ध् १५.२१) इति । स्मृत्यन्तरे ऽप्य् उक्तम् "न त्व् एकैकं सर्वेषाम्" इति । एवं च सत्य् अस्यार्थवादत्वाद् अधिसङ्कीर्तने ऽपि स्तुतिर् उपपद्यते । कामं सङ्ख्यागतविधिम् अपि कुर्यात् "**एकैकम् उभयत्र वा**" इति । न विस्तरे प्रसज्येत न चैवम् एकैकस्य भोजनम् उभयत्रानुज्ञातं भवति । तथा च लोके "कामं विषम् अपि भक्षय मा चास्य गृहे भुङ्क्षा" इति । नानेन विषभक्षणम् उपदिष्टं भवति । एतेन"**ऽ**एकैकम् अपि विद्वांसम्" (म्ध् ३.१२९) इत्य् एतद् **[१३२]** व्याख्यातम् । विद्वत्स्तुतिपरत्वाद् अस्य न सङ्ख्या विधीयते । तस्मात् त्र्यवरा एव पितृकर्मणि ब्राह्मणा विज्ञेयाः । एतच् चैवम् अर्थवादार्थं प्रकल्प्य ब्राह्मणान् भोजयन्ति वैकल्पिकत्र्यवरविधेर् इदम् अन्यविध्यन्तरं मन्यमानाः <u>केचित्</u> । <u>अपरः</u> पुनर् आह- नात्र ब्राह्मणानां सङ्ख्या विधीयते । क्व तर्हि । "निमन्त्रयीत त्र्यवरान्" (म्ध् १८७) इत्य् अत्र । <u>तद् अयुक्तम्</u>, **भोजयेद्** इत्य् उपदेशात् । "**सुसमृद्धो ऽपि न प्रसज्येत विस्तरे**" इति वचनाद् अयम् एव सङ्ख्याविशिष्टब्राह्मणविधिर् अर्थवादो मन्तव्यः । आमन्त्रणार्थं च तद् वाक्यं न सङ्ख्याविध्यर्थम् । तस्माद् अयम् अवरत्वात् "**सुसमृद्धो ऽपि न प्रस्ज्येत विस्तरे**" इत्य् अत्र कारणं वक्ति ।

**सत्क्रियां देशकालौ च शौचं ब्राह्मणसम्पदम् ।  
पञ्चैतान् विस्तरो हन्ति तस्मान् नेहेत विस्तरः ॥ ३.१२६ ॥**

**सत्क्रियाम्** आमन्त्रिब्राह्मणानुवृत्त्यादिपूजाम् । **देशकालौ च** श्राद्धाङ्गभूतौ । **शौचं** सगुणस्यान्नस्य । **ब्राह्मणसम्पदं** यथाशास्त्रोदिष्टम् । **विस्तरो हन्ति** यस्मात् सर्वगृहस्थानाम् एककालोपदिष्टं श्राद्धं "**तस्मान् नेहेत विस्तरः**" इत्य् अर्थवादः । गुणवांस् तस्मिन् काले बहवो दुर्लभा इत्य् एवम्परम् । एतत् क्रियादिगुणकथनं न स्वार्थम्, अप्रकरणात् । कारणतश् च विस्तरप्रतिषेधं कुर्वन् सति सामर्थ्ये विस्तरम् अनुजानाति । तथा च गौतमः- "अयुजो यथोत्साहम्" (ग्ध् १५.७८) इति । "कुर्यान् मासानुमासिकम्" (म्ध् ३.१२२) इत्य् अस्य विधेः स्तुत्यर्थम् इदम् आरभ्यते ।

**प्रथिता प्रेतकृत्यैषा पित्र्यं नाम् विधुक्षये ।**

**प्रथिता** सर्वगृहिणां प्रेतकर्तव्यतेष्टिस्तुतिपरम् एतद् यत् पित्र्यम् इत्य् एव प्रख्यातो विधिः कर्मक्षये गृहेणान्यत्राश्रमे (?)

**तस्मिन् युक्तस्य**

यथाकालं पितृभक्त्या त एव,

> **एति नित्यम्**

किं तत् ।

> **प्रेतकृतैव**

लोकान्तरगतस्य बहुपुत्रपौत्रत्वेन श्राद्धकर्मतया पितृपूजया तां विशिनिष्टि । **प्रेतकृत्या**

> **लौकिकी ॥ ३.१२७ ॥**

तस्मात् स्मार्तैवेत्य् अर्थः । एवं चानया प्रशंसया एतद् विज्ञायते [त्] सामर्थ्याच् छ्राद्धकर्मकृतः प्रमीतः स्मार्तकर्मवशाद् यत्र तत्रोत्पन्नाः पुत्रपौत्रैर् विध्युपसंहृतस्य कव्यस्य निमित्ताभावेनाविच्छिन्नसुखोपभोगा **[१३३]** तत्रासते । इतरथा हीयम् आकस्मिकी कर्मप्रशंसा न स्यात् । अनिष्टं चैतत् प्रमाणशास्त्रोपदिष्टत्वाद् अस्य "**तत्र ये भोजनीयाः स्युः**" (म्ध् ३.१२४) इत्य् उक्तम् । यतस् त इम उच्यन्ते ।

**श्रोत्रियायैव देयानि हव्यकव्यानि दातृभिः ।  
अर्हत्तमाय विप्राय तस्मै दत्तं महाफलम् ॥ ३.१२८ ॥**

अत्र **श्रोत्रिय**शब्देन न (?) छन्दोमात्राध्यायिनियमः । किं तर्हि । मन्त्रब्राह्मणाध्यापकनियमः । **एव**शब्दश् च अ?श्रोत्रियप्रतिषेधकः । सत्य् अपि ब्राह्मण्ये येन प्रथमम् इदं ब्राह्मणस्य श्राद्धभोजनाधिकारकारणम्, सति श्रोत्रियत्वे **ऽर्हत्तमाय** । **अर्हत्तम**शब्देन च विज्ञातगुणसम्पदम् अस्याचष्ट्ते । तथा चैतद् दर्शयति ।

**एकैकम् अपि विद्वांसं दैव पित्र्ये च भोजयेत् ।  
पुष्कलं फलम् आप्नोति नामन्त्रज्ञान् बहून् अपि ॥ ३.१२९ ॥**

विद्वज्जनस्तुतिपरम् एतन् न विध्यर्थम् । तथा च कृतव्याख्यानो ऽयं श्लोकः ।

**दूराद् एव परीक्षेत ब्राह्मणं वेदपारगम् ।  
तीर्थं तद् धव्यकव्यानां प्रदाने सो ऽतिथिः स्मृतः ॥ ३.१३० ॥**

अभिजन्मगुणसम्प्राप्त्यर्थो ऽयं श्लोकः ।

**सहस्रं हि सहस्राणाम् अनृचां ये तु (यत्र) भुञ्जते ।  
एकस् तान् मन्त्रवित् प्राज्ञः (प्रीतः) सर्वान् अर्हति धर्मतः ॥ ३.१३१ ॥**

इयम् अपरार्थज्ञप्रशंसा । एवं च सत्य् **अनृचां** मा भूत् । ऋग्विदाम् इति द्रष्टव्यम् । **मन्त्रविच्**छब्दश् च वेदार्थजानिवचनः । एवं च सति –

**ज्ञानोत्कृष्टाय देयानि कव्यानि च हवींषि च ।**

अस्य दृष्टान्तो ऽर्थवादः ।

**न हि हस्ताव् असृग्दिग्धौ रुधिरेणैव शुध्यतः ॥ ३.१३२ ॥**

यथा प्रक्षालनविधिज्ञ एव **हस्ताव् असृग्दिग्धौ** समर्थः क्षालयितुं नान्यः, एवम् अर्थञ्ज एवम् आत्मानं परं च तारयितुं समर्थो नेतरः ।

**यावतो ग्रसते पिण्डान् हव्यकव्येष्व् अमन्त्रवित् ।  
तावतो ग्रसते प्रेत्य दीप्तां (?) शूलर्ष्ट्ययोगुडान् ॥ ३.१३३ ॥**

ग्रासयितुर् अत्रापराधो न ग्रसतः । तस्य श्राद्धदानोपदेशशास्त्राधिकारात् । एवं **[१३४]** च सति "**यावतो ग्रसते पिण्डांश् श्राद्धकर्मणि पिण्डदः । हव्यकव्येष्व् अमन्त्रवित्**" । एवम् एवम् इदं वाक्यसामर्थ्याद् द्रष्टव्यम् । अथ वा ग्रसितुर् अमन्त्रो विज्ञेयो ऽपराधः । रङ्कुशः (क्लेशः?) कीदृशः पुनर् ग्रासयितुः इत्य् एवम् । परम् एता (एते?) ।

**ज्ञाननिष्ठा द्विजाः केचित् तपोनिष्ठा तथापरे ।  
तपःस्वाध्यायनिष्ठाश् च कर्मनिष्ठास् तथापरे ॥ ३.१३४ ॥**

हव्यकव्यतयोर् (?) दानविभागार्थम् । तथा चाह ।

**ज्ञाननिष्ठेषु कव्यानि प्रतिष्टाप्यानि यत्नतः ।  
हव्यानि तु यथान्यायं सर्वेष्व् एव चतुर्ष्व् अपि ॥ ३.१३५ ॥  
अश्रोत्रियो पिता यस्य पुत्रः स्याद् वेदपारगः ।  
अश्रोत्रियो वा पुत्रः स्यात् पिता स्याद् वेदपारगः ॥ ३.१३६ ॥**

अत्राचार्यविप्रतिपत्तौ मनुर् भगवान् आह ।

**ज्यायांसम् अनयोर् विद्याद् यस्य स्याच् छ्रोत्रियः पिता ।  
मन्त्रसम्पूजनार्थं तु सत्कारम् इतरो ऽर्हति ॥ ३.१३७ ॥**

श्रोत्रियपुत्रस्य पिता संस्कृतत्वात् परिग्रहः संस्कारस्तुतिपरो द्रष्टव्यः । आचारसम्पद् भोजनप्रदर्शनार्था (?) । "श्रोत्रियायैव देव्यानि" (म्ध् ३.१२८) इति वचनाद् इतरस्य निन्दैव तत्परैव विज्ञेया । तथा च मन्त्रः (?) – 

> किं ब्राह्मणस्य पितरं किम् उ पृच्छसि मातरम् ।   
> श्रुतं चेद् अस्ति वश्यत्वे (वृद्धत्वे?) तौ मातापितरौ स्मृतौ ॥ 

अपरे बहिर्जनस्तुतिम् इमाम् आहुः । तद् अयुक्तम्, उक्तत्वात् "दूराद् एव परीक्षेत" (म्ध् ३.१३०) इति । तस्माद् यथोक्त एवम् । उक्तं चात्र – सति श्रोत्रियत्वे "अर्हतमाय" (म्ध् ३.१२८) इति वचनम् । सर्वगुणोपसंहारार्थम् इति हेतुमद्भावो ऽत्र योज्यः । ज्यायांश् चेच् छ्रोत्रियपुत्रस् तस्माद् दूराद् एव परीक्षेतेति । फलम् इदम् ।

**न श्राद्धे भोजयन् मित्रं धनैः कार्यो ऽस्य सङ्ग्रहः ।  
नारिं न मित्रं यं विद्यात् तं श्राद्धे भोजयेद् द्विजम् ॥ ३.१३८ ॥**

अरिमित्रयोः श्राद्धदानप्रतिषेधार्थम् इदम् । शास्त्रात् प्राप्तयोर् अयं प्रतिषेधः । श्रोत्रियत्वादिगुणसम्पदस्यार्थवादो भवति ।

**यस्य मित्रप्रधानानि श्राद्धानि च हवींषि च ।  
तस्य प्रेत्य फलं नास्ति श्राद्धेषु च हिविःषु च ॥ ३.१३९ ॥**

अयं च अनयोर् उभयोर् यत्र प्रतिषेधः । तथा च पूर्वश्लोकेन विशेषवचनम् । **[१३५]** "नारिं न मित्रं यं विद्यात् तं श्राद्धे भोजयेद् द्विजम्" (म्ध् ३.१३८) इति तम् तद्ग्रहणं अरिप्रदर्शनार्थम् अत्र प्रकृतत्वाद् अरेः । पूर्वश्लोके निन्दार्थवादोपचयम् अपेक्षेण (?) चेदम् अन्यद् आरभ्यते (?) ।

**यः सङ्गतानि कुरुते मोहाच् छ्राद्धेन मानवः ।  
स स्वर्गाच् च्यवते लोकाच् छ्राद्धमित्रो द्विजाधमः ॥ ३.१४० ॥  
सम्भोजनी साभिहिता पैशाची दक्षिणा द्विजैः ।  
इहैवास्ते तु सा लोके गौर् अन्धेवैकवेश्मनि ॥ ३.१४१ ॥  
यथेरिणे बीजमुप्त्वा न वप्ता लभते फलम् ।  
तथानृचे हविर् दत्वा न दाता लभते फलम् ॥ ३.१४२ ॥**

अयं गुणवन्मित्रप्रतिप्रसवार्थः श्लोकः । अन्यस्य गुणवतो ऽभावे स्यात् तथा चानन्तरस्लोके दर्शयति ।

**दातॄन् प्रतिग्रहीतॄंश् च कुरुते फलभागिनः ।  
विदुषे दक्षिणा दत्वा विधिवत् प्रेत्य चेह च ॥ ३.१४३ ॥**

प्रकरणान् मित्रायैव विदुषे ऽन्यस्य विदुषो विहितत्वाद् इहासम्भवः । एवं च सत्य् अस्य श्रोत्रियत्वादिगुणवतो ऽभावे गुणवन्तम् ।

**कामं श्राद्धे ऽर्चयेन् मित्रं नाभिरूपम् अपि त्व् अरिम् ।**

गुणवद्ब्राह्मणाभावे इत्यर्थः (?) । अस्यार्थवादः ।

**द्विषता हि हविर् भुक्तं भवति प्रेत्य निष्फलम् ॥ ३.१४४ ॥**

"नारिं न मित्रं यं विद्यात्" (म्ध् ३.१३८) इत्य् अरिमित्रयोः सम्प्रतिषिद्धयोर् मित्रवद् अरेर् अपि गुणवतः प्रतिप्रसवो मा भूद् गुणवद्ब्राह्मणाभावे इति तत्प्रतिषेधार्थम् आरभ्यत इति "श्रोत्रियायैव देयानि हव्यकव्यानि" (म्ध् ३.१२८) इत्य् उक्तम् । यतस् तान् विशिनष्टि छन्दोमात्राध्यायिप्रतिषेधार्थम् ।

**यत्नेन भोजयेच् छ्राद्धे बह्वृचं वेदपारगम् ।  
शाखान्तगम् अथाध्वर्युं छन्दोगं वा समाप्तिकम् ॥ ३.१४५ ॥**

सर्वे एवैते परिसमाप्तवेदाध्ययना नानाप्रकारैः शब्दैर् अभिधीयन्ते । एवं च सति यथा **बह्वृचो वेदपाठगः** एवम् **अध्वर्युः** **शाखान्तर**ग्रहणेन तथैवोच्यते । **छन्दोगं** च **समाप्तिकम्** । त्रिसहस्रविद्यां जानीयाद् यज्ञे ऽपि साध्यात्मविद्यालक्षणविद्ये ते ताः सहस्रवर्त्मना सहस्रेणोपलक्ष्यन्ते सहस्रवर्त्मनः । सामवेदस्य सहस्रस्येमाः साहस्रस् त्रिस्रः सहस्रो विद्या यस्य स त्रिसहस्रविद्यः । 

**[१३६]  
एषाम् अन्यतमो यस्य भुञ्जीत श्राद्धम् अर्चितम् ।  
पितॄणां तत्र तृप्तिः स्याच् छाश्वती साप्तपौरुषी ॥ ३.१४६ ॥**

नेदं बह्वृचादीनां ग्रहणं क्रमार्थम् अभावविकल्पाश्रयेण । किं तर्हि । श्रोत्रियाणाम् एषां सततं क्रमेणोपदेशः । ऋग्वेदप्रक्रमत्वाद् वेदानां मन्त्रार्थवादेषु । तथा चोक्तम् "**एषाम् अन्यतमो यस्य भुञ्जीत श्राद्धम् अर्चितम्**" इति । 

**एष वै प्रथमः कल्पः प्रदाने हव्यकव्ययोः ।**

अधिकृतब्राह्मणाक्षेपम् इदं प्रशंसावचनम् । तदभावे तु,

**अनुकल्पस् त्व् अयं ज्ञेयः सदा सद्भिर् अनुष्ठितः ॥ ३.१४७ ॥**

**अनुकल्पो** वक्ष्यमाणः । अनुकल्पे विचारयन् प्रशस्त एव यस्मात् **सदा सद्भिर् अनुष्ठितः** । सो ऽयम् उच्यते ।

**मातामहं मातुलं च स्वस्रीयं श्वशुरं गुरुम् ।  
दौहित्रं विट्पतिं बन्धुम् ऋत्विग् याज्यौ च भोजयेत् ॥ ३.१४८ ॥**

अत्र **गुरु**ग्रहणं विद्यागुरूणाम् अर्थाय । <u>केचित्</u> तु [आहुः?] प्रियम् अस्मिन् स्थाने परेति मित्रप्रतिप्रसवार्थम् [इति?] । <u>तद्</u> अयुक्तम् । उक्तत्वान् मित्रप्रतिप्रसवस्य "कामं श्राद्धे ऽर्चयेन् मित्रम्" (म्ध् ३.१४४) इति । **विट्पतिर्** जामाता विट्शब्दस्य प्रजावाचित्वाद्, विशां पतिर् दौहित्रसन्निधौ चास्य श्रवणात् । सम्बन्धिबान्धवमध्ये (?) चोर्वदेधादतो (?) नातिथिर् एवं च यत् । कैश्चिद् उक्तं विशां पतिर् अवेशेषेण सर्वविशाम्पतित्वाद् अतिथिस् तदासन्नम् उक्तत्वाच् च तस्य प्रथमकल्प इति । माताहहादीनां चानुकल्पोपदेशः सम्पत् (?) सो ऽथकारगन्धेनान्यथा हि ज्ञेयः ।

**न ब्राह्मणं परीक्षेत दैव कर्मणि धर्मवित् ।  
पित्र्ये कर्मणि तु प्राप्ते परीक्षेत प्रयत्नतः (?) ॥ ३.१४९ ॥**

निषिध्यते यथैनं लोको वेद, तथा प्रतिवक्तव्यम् । पित्र्ये तु वृत्तः स्वाध्यायावगमे यत्न आस्थेयः । अथ वा काणश्लिपद्यादीनां सत्य् अपि दुराचारणपाठे दुराचारता नैषां विद्यत इति दैवे तेषाम् अनुज्ञानार्थं परीक्षाप्रतिषेधः । परपाठे न सतां विगर्हिताचारान् इति तत्र गर्हिताचारवचनार्थवद् भवति प्रतिषिद्धब्राह्मणप्रकरणाद् यत्र तु गर्हिताचारास् तान् उभयत्रापि वर्जयेत् । ये ह्य् अत्र काणश्लीपद्यादयस् तां पित्र्यं तवेति । तथा च "ब्राह्मणो ह्य् अनधीयानस् तृणाग्निर् इव शाम्यति" (म्ध् ३.१६८) इति वक्ष्यमाणो हव्ये प्रतिषेधार्थवाद उपपद्यते । अनधीयान इति । ब्राह्मणस् त्यागम् अर्हति किं दुराचारो वाधीयानो ऽयम् अपि न तु **[१३७]** श्लीपद्यादयः । अथ वा "**पित्र्ये कर्मणि तु प्राप्ते परीक्षेत प्रयत्नतः**" इत्य् उत्तरतः प्रकरणार्थम् इदं परीक्षाप्रयत्नवचनम् । तथा चाह ।

**ये स्तेनपतितक्लीबा ये च नास्तिकवृत्तयः ।  
तान् हव्यकव्ययोर् विप्रान् अनर्हान् मनुर् अब्रवीत् ॥ ३.१५० ॥**

सुवर्नाद्यस्यापहर्ता **स्तेनः** पृथगुपदेशात् । प्रतीतानां **क्लीबः** अपुमान् अपहतशुक्लो वा । सति पुंस्त्वे नास्ति तेभ्यो वृत्तिर् यस्य अनास्तिकस्य सतः नास्तिकत्वेन वा नास्तिकत्वं वा वृत्तिधर्मो यस्य स नास्तिकवृत्तिर् अश्रद्दधानः । एते तावद् उभयत्र प्रतिषिद्धाः । शास्त्रप्रोक्तानां प्रतिषेधः । एवम् उत्तरेषाम् अपि ।

**जटिलं चानधीयानं दुर्बलं कितवं तथा ।  
याजयन्ति च ये पुगांस् तांश् च श्राद्धे नो भोजयेत् ॥ ३.१५१ ॥**

जटाभिर् ब्रह्मचार्य् उपलक्ष्यते । अनधीयानस्य प्राप्तिर् एव नास्तीति यतः सामर्थ्यात् प्रकारान्तरेण वेदाध्ययनम् अपरिसमाप्तम् असमाप्तवेदो लभ्यते, अस्वीकृतवेदो वा । अनेन च प्रतिषेधो ऽनुज्ञायते । ईषदध्ययनस्य प्राप्तिर् अस्तीति दैवे । न तु पित्र्ये । अथ वा चाल्पाध्ययनस्य तपसि स्थितस्य प्रतिषेधः । तथा चोक्तम् तपोनिष्ठा तथापर इति । उपनीतमात्रस्य (?) वानादिवेदव्रतत्वाद् अनधीयानस्य "व्रतस्थम् अपि दौहित्रम्" (म्ध् ३.२३४) इत्य् अनेन प्राप्तस्य प्रतिषेधः । ***दुर्बलं** खलतिं लोहितकेशं विकलेन्द्रियम् इति त्रीणि पदानि अस्तव्यस्तं पतितानीवात्र* पातस्येभ्यावाससे(??) पूर्वाश् शाद्वलो नाप्य् अलं भवतीति । वक्ष्यति च "प्राप्नुवन्ति दुरात्मानो नरा रूपविपर्ययम्" (म्ध् ११.४८) इति । **कितवो** द्यूतकारः । **कितवं तथेत्य्** अत्र केचित् **तथा**शब्दस्य स्थाने "स्त्रियं" पठित्वा व्याख्यां ख्यानयन्ति (?) । स्त्रियं न भोजयेत् । स्त्रियं श्राद्धप्रसङ्गात् प्राप्तां वारयति । मात्रादिभ्यः किल तानि युज्यन्ते तरां मूलनमम्भ[१ अक्ष् उन्च्लेअर्]त्वा शाकपिण्डिभिः ब्राह्मणीश् चारित्रतूपसम्पन्ना मातृभ्यो भोजयेद् इत्य् अत्र ब्रूमः । अनेन स्त्रीश्राद्धदर्शनेन तत्राप्रतिषेधो मनुष्यं श्राद्धे चाप्राप्तत्वाद् अयुक्तस्त्रीप्रतिषेध पाथा(?) यतस् तथाशब्द एव परितर्प्यदृष्टारम्भार्थवादार्थं वा स्त्रियः । इति (?) पाठः । <u>अन्ये तु</u> पुनर् ब्रह्मवादिन्या श्रोत्रियत्वात् प्राप्तप्रतिषेधम् आहुस् तत् पुनर् न्याय्यम् अन्याय्यं वेति विचारणीयम् । "**याजयन्ति च ये पूगान्**" गणाद् अर्थं प्राप्य याजकाः । व्रात्यस्तोमैश् च वक्ष्यमाणैः । पृथग् अग्नीन् आदाहेति वचनाद् एवं तेषां गणस्य यञ्जश्रुतेस् तच् चैतद् अकार्यं प्रायश्चित्तेन ज्ञायते । वक्ष्यति हि "व्रात्यानां याजनं कृत्वा" (म्ध् ११.१९८) इति । एषां श्राद्धे प्रतिषेधाद् देवे भोगाभ्यनुज्ञानम् । अतश् चानुज्ञानन् नैते ऽत्यन्तम् अकार्यकारिणो गम्यन्ते । 

**[१३८]  
चिकित्सका देवलका मांसविक्रयिणस् तथा ।  
विपणेन च जीवन्तो वर्ज्याः स्युर् हव्यकव्ययोः ॥ ३.१५२ ॥**

**चिकित्सकदेवलकयोः** पृथक्प्रतिषेधस्यार्थवत्त्वाय जीविकासम्बन्धेन (?) प्रतिषेधः सामर्थ्याद् विज्ञायते । **मांसविक्रयिणश्** च सकृद् अपि ये भवन्ति "सद्यः पतन्ति मांसेन" (म्ध् १०.९२) इति वचनात् । तस्माद् अन्येन पण्येन लघुनाप्य् अभ्यस्तविक्रयेण जीवन्तो वर्ज्याः स्युर् उभयत्र ।

**प्रेष्यो ग्रामस्य राज्ञश् च कुनखी श्यावदन्तकः ।  
प्रतिरोद्धा गुरोश् चैव त्यक्ताग्निर् वार्धुषिस् तथा ॥ ३.१५३ ॥**

**ग्रामराजप्रेष्ययोः** कर्मसम्बन्धमात्रात् प्रतिषेधः । **कुनखीश्यावदतोः** पूर्वकर्मावशेषेण । **प्रतिरोद्धा गुरोर्** यत्र तद् राजसं प्रतिकुलम् । **प्रतिरद्धेति** पाठान्तरम् । गुरोर् आभिमुख्येन हिंसकः । **त्यक्ताग्निर्** अविशेषात् । **वार्धुषिश्** च प्रतिषिद्धवृद्धिजीवनः । 

**यक्ष्मी च पशुपालश् च परिवेत्ता निराकृतिः ।  
ब्रह्मद्विट् परिवित्तिश् च गणाभ्यन्तर एव च ॥ ३.१५४ ॥**

**यक्ष्मी** क्षयी । **पशुपालस्या**जीवसम्बन्धेन प्रतिषेधः । आपुरस् (अपरस्?) तत्र पाथो (पाठो?) **गोरक्षः पशुपालश् चेति** । स च गोबलीवर्दन्यायेन व्याख्येयः । **परिवेत्तारं परिवित्तिं** च वक्ष्यति । **निराकृतिर्** निराकर्ता देवर्षिमनुष्याणाम् । अनद्धा पुरुषः अननुजीव्य इत्य् अर्थः । तथा च वाजसनेयिनां श्रुतिः- "अद्धाभवा येषां पुरुषो ये देवन् न (?) नमति पितॄन् न मनुष्यान्" । गौतमश् च प्रायश्चित्तम् अस्याह- "अग्न्युत्सादिनिराकृत्युपपातकेषु (?) चैवम्" (ग्ध् २२.३४) इति । **ब्रह्मद्विट्** ब्राह्मणद्विट् (?) ब्रह्मब्राह्मणशब्दयोर् एकर्थत्वात् । तथा च शिष्टप्रयोगः- "कुतो न पठसि ब्राह्मण" इति । शब्दद्विषस् तूत्तरत्र विधानाद् "वेदनिन्दक एव च" (म्ध् ३.१६१) इति । **गणाभ्यन्तरस्** तु गणसमयमध्यगः । अथ वा नानाजातीया नियमवृत्तयः उत्सेधजीविनः सङ्घा गणास् तदभ्यन्तरो वा ।

**कुशीलवो ऽवकीर्णी च वृषलीपतिर् एव च ।  
पौनर्भवश् च काणश् च यस्य चोपपतिर् गृहे ॥ ३.१५५ ॥**

**वृषलीपतिः** प्रासादवासी येन केवलो ज्ञेयः । स चोक्तः पुनस् तद् एते नौरविमाहिषकौ (?) व्याख्यातौ । **पौनर्भवो** वक्ष्यमाणः । **उपपतिर्** जारो गुणापेक्षया ।

**भृतकाध्यापको यश् च भृतकाध्यापितस् तथा ।  
शूद्रशिष्यो गुरुश् चैव वाग्दुष्टः कुण्डगोलकौ ॥ ३.१५६ ॥**

उत्पाद्याध्यापकः **भृतकाध्यापकः** गुरुर् यदि यतेति (?) भृतैः प्रसिद्धत्वात् । **[१३९]** यदि वै तद् एवं भवति ततः "अध्याप्या दश धर्मतः"(म्ध् २.१०९), "धर्मर्थौ यत्र न स्यातां" (म्ध् २.११२), "स्नास्यंस्तु गुरुणाज्ञाप्तः शक्त्या गुर्वर्थम् आहरेत्" (म्ध् २.२४५), "त्रीणि कर्माणि जीविका" (म्ध् १०.७६) इत्येवमादीनि शास्त्राण्य् अर्थवन्ति नान्यथा । कुण्डगोलकौ वक्ष्यमाणौ ।

**अकारणे परित्यक्ता मातापित्रोर् गुरोस् तथा ।  
ब्राह्मैर् यौनैश् च सम्बन्धैः संयोगं पतितैर् सह ॥ ३.१५७ ॥**

मात्रादीनां परित्यागे कारणं वक्ष्यति । तेन विना यस् तेषां परित्यक्ता स चाभोजनीयः । ऋज्व् अन्यत् ।

**अगारदाही गरदः कुण्डाशी सोमविक्रयी ।  
समुद्रयायी बन्दी च तैलकः कूटकारकः ॥ ३.१५८ ॥**

**अगारदाही** वेश्वोद्दीपकः । प्रसिद्धो **गरदः** । **कुण्डाशी** वक्ष्यमाणः । सोमविक्रयी लता सोमस्य ज्योतिष्टोमदैवन्दी (?) प्रत्यूषसी पीतसंयुक्ताभिः स्तुतिभिः स्थापको राज्ञाम् (?) । **तैलिककूटकारकौ** अङ्गारदाहाभावे । श्मोद्री प्रसिद्धौ (?) ।

**पित्रा विवदमानश् च कितवो मद्यपस् तथा ।  
पापरोग्य् अभिशस्तश् च दाम्भिको रसविक्रयी ॥ ३.१५९ ॥**

**पित्रा विवदमानो** ऽधिकस्मार्तलौकिकेषु पदार्थेषु "जटिलं च" (म्ध् ३.१५१) इत्यादिश्लोके चाभिहितः **कितवः** । पुनर् इह कस्माद् उच्यते । पूर्वो हि साक्षात् कर्ता द्यूतस्यातो मुख्ये (?) श्रावणं (?) पुअनस् तत्प्रयोजकः गौणमुख्ययोश् च मुख्ये सम्प्रत्ययात् । अयम् अपि गौणो ऽयं चातुराणाम् अभिधानीयः (?) । अवश्यवक्तव्यत्वाद् अयं पुनः पदार्थान्तरात् पादस्योपदेशे परशास्त्रक्षीरं सविकाराम् इति (?) । यथा गौतमस्य (?) मद्यपग्रहणस्य वा कितवविशेषणार्थत्वाद् अयं वा न कितवः । पूर्वस् त्व् अक्षितितपः (कितवः?) कस्मात् पुनर् इह मद्यप एव केवलो नोच्यते । किं ते विशेषणविशेष्यभावेनैवं कल्पिते । **हेति** पादपूरणार्थम् । पद्यग्रन्थस्य । <u>अपरे</u> तु पुनरुक्तिभयात् **केकरम्** अत्र पठन्ति- "**पित्रा विवदमानश् च केकरो मद्यपस् तथा**" इति । अर्थस् तु केकरो ह्य् अर्थदृष्टस्य क्रूरो भव्त्य् अतो (?) हेयः । मद्यपस् त्व् अरिष्टादीनाम् अन्यानां पाता । सुरापस् तु पठित (?) एव । यतो ऽयं (?) शास्त्रान्तरे ऽन्यद्यसुरापः (?) परितं [सुरातः पतिअतिं?] सुरामद्यपाने चान्द्रायणम् अभ्यस्येद् इत्य् अयम् अपि च वक्ष्यति । "सुराभाङ्डस्थ्ता अपः" इत्य् एवमादि । [[अपः सुराभाजनस्था मद्यभाण्डस्थितास् तथा । पञ्चरात्रं पिबेत् पीत्वा शङ्खपुष्पीशृतं पयः" इति (म्ध् ११.१४७) सङ्ख्याङ्कितं पद्यम् ]] मद्यप्रायश्चित्तविशेषं च स च तत्योदाद्युक्तः (?) । **पापरोगी** **[१४०]** कुष्ठी । **अभिशस्तः** प्रसिद्धः । **डाम्भिकः** धोपद्मे (?) धर्मचरणे **रसविक्रयी** विषविक्रेता । स्यह्मे (?) तदभिधानम् अर्थविन्यायां दृष्टम् । तथा चोपंशुवधे रसप्यैन्द्रिप्रयोग (??) उच्यते ।

**धनुः शराणाम् कर्ता च यश् चाग्रेदिधिषूपतिः ।  
मित्रध्रुग् द्यूतवृत्तिश् च पुत्राचार्यस् तथैव च ॥ ३.१६० ॥**

**अग्रेदिधिषूपतिर्** इत्य् अत्र द्वयं वार्यते । अग्रेदिधिषूर् दिधिषूपतिश् च । तत्राग्रेदिधिषुर् नामानूढः कन्यागामी दिधिषूपतिस् तदुद्वोढः । तथा च गौतमः द्वयम् इदं पठत्य् अग्रे "दिधिषुर् दिधिषूपतिः" (ग्ध् १५.१६) इति । उत्तरतस् (?) तु कन्यादूषकं वा विद्यात् त्रेणेत्य् अन्यस्यापि मदोहः (?) प्रत्यवायायायं त्व् इति शयार्थो मित्रदुहः **द्यूतवृत्तिः** करयिता एतस्माद् एव च तदकार्यम् इत्य् अनुमीयते । एतेन द्यूतस्य कर्ता व्याख्यातः । पुत्राचार्यो येन पुत्राद् अधीतम् । 

**भ्रामरी गण्डमाली च श्वित्र्य् अथो पिशुनस् तथा ।  
उन्मत्तो ऽन्धश् च वर्ज्याः स्युर् वेदनिन्दक एव च ॥ ३.१६१ ॥**

**भ्रामर्य्** अपस्मारी । **गण्डमाल्यादयस्** तु प्रसिद्धा एव । 

**हस्तिगोऽश्वोष्ट्रदमको नक्षत्रैर् यश् च जीवति ।  
पक्षिणां पोषकश् चैव युद्धाचार्यस् तथैव च ॥ ३.१६२ ॥**

**युद्धाचार्यश्** चास्त्रकुशलः (?) ।

**स्रोतसां भेदकश् चैव तेषां चावरणे स्थितः ।  
गृहसंवेशको दूतो वृक्षारोपक एव च ॥ ३.१६३ ॥**

**दूतश्** च् राजप्रेष्यो ऽपि कदाचिद् भवति, राजाधीनो ऽपि मध्यस्थतया जानपदो ऽपि । **वृक्षारोपकस्** तु मूल्येन रोपयिता प्रतिषिध्यते इतरस्योपदेशसामर्थ्यात् ।

**श्वकृईडी श्येनजीवी च कन्यादूषक एव च ।  
हिंस्रो वृअलपुत्रश् च गणानां चैव याजकः ॥ ३.१६४ ॥**

**कन्यादूषको** वा चेत्य् उक्तम्, इतरस् त्व् अग्रेदिधिषुर् व्याख्यातः । **हिंस्रः** क्षुद्रजन्तुवधारभ्य(?) येन दूष्यते । अन्यस् तूक्त एव । **वृषलपुत्रः** अनुत्पन्नेतरभार्यापुत्रः शूद्रपुत्रतयोच्यते । **गणानां याजको** बहुयाज्ययाजकः लौकिकगणस्य वाचां (?) इत्यादिकर्मणा । "याजयन्ति च ये पूगान्" (म्ध् ३.१५१) इत्य् अत्र व्रात्ययाजको ऽभिहितः । लौकिकालौकिकगुणविभागेन वा द्विर्वचनम् अस्य । <u>अन्ये</u> **[१४१]** तु पुनरुक्तिभयाद् अन्यथा पठन्ति । "नृणां चैव व्येषकः (?)" इति । परिग्रहभृत्सामदीक्षाम् उदीक्षक इत्य् अर्थः । (?)

**आचारहीनः क्लीबश् च नित्यं याचनकस् तथा ।  
कृषिजीवी श्लीपदी च सद्भिर् निन्दित एव च ॥ ३.१६५ ॥**

**आचारेण** सन्ध्योपासनादिना **हीनः** । अपचारकृद् (?) अपि ज्ञेयः (?) । **क्लीबस्** तु अधीतवेदो ऽभिहितः । विज्ञानभार्यो ऽपि (?) गृहकर्मानुष्ठाने भग्नोत्साहः । अधिकृतः सन्न् आलस्योत् (?) **क्लीब** उच्यते । यथार्जुनो युद्धे भग्नोत्साहो वासुदेवेनोक्तः "क्लैब्यं मा स्म गमः पार्थ" (भ्ग् २.३) इति । अथ वैकत्र नपुंसकः । क्लीबो ऽन्यत्रोपहतजीवः, सत्य् अपि पुंस्त्वे पुनर्वचनसामर्थ्यात् । **नित्यं याचनको** विद्यमानस्वः विनापि निमित्तेन याचमान उच्यते । **कृषिजीवी** तु यः स्वयं कर्तृत्व नानावद्यव्यर्थकामोपभोगपरो जीवनायैव न धर्माय तां करोति स त्व् एवं (?) निन्द्यते । **श्लीपदी** प्रसिद्धः । सिद्धश् च यो निन्द्यते ईषद्व्यतिक्रमे ऽपि स तदपध्यानात् (?) गर्ह्यः ।

**औरभ्रिको माहिषिकः परपूर्वापति तथा ।  
प्रेतनिर्यासकश् चैव वर्जनीयाः प्रयत्नतः ॥ ३.१६६ ॥**

**औरभ्रमाहिषकौ** व्याख्यातौ ॥ **प्रेतनिर्याससकः** शापस्य कर्मणः कर्तेति <u>केचित्</u> । तद् अयुक्तं शिष्यज्ञात्यादीनाम् अन्त्यकर्मप्रतिषेधात् । अज्ञातिं तर्हि पदकारुण्येन (?) धर्मार्थम् । एवं च श्रुतिः "एतद् वै परमं तपः यत् प्रेतम् अरण्यं नयन्ति" । 

**एतान् विगर्हिताचारान् अपाङ्क्तेयान् द्विजाधमान् ।  
द्विजातिप्रवरो विद्वान् उभयत्र विवर्जयेत् ॥ ३.१६७ ॥**

**गर्हिताचार**वचनाद् (?) ये तु काणश्लिपद्यादयः अगर्हिताचाराः स्युस् तेषां युक्तो हव्यावकाशो ऽनेन शास्त्रेण । अथ त्व् अगर्हिताचाराणाम् अपि तेषां तत्रानवकाशः । एवं तर्हि **गर्हिताचार**वचनम् अनर्थकं भवति । अश्रोत्रियास् ते स्युर् अतो वा तेषां तत्रानवकाशो युक्तः स्यात् तत् कारणम् ।

**ब्राह्मणो ह्य् अनधीयानस् तृणाग्निर् इव शाम्यति ।  
तस्मै हव्यं न दातव्यं न हि भस्मनि हूयते ॥ ३.१६८ ॥**

**अनधीयानो हि** यत् **ब्राह्मणस्** त्यागम् अर्हतीत्य् उक्तं शास्त्रात् । अधीयानो ऽपि दुराचारः **[१४२]** यस् तु काणश्लीपद्यादिः तस्य युक्तो भोजनावकाशो दैवे एवं काणादीनां दुराचारपाठे कव्यभोजनप्रतिषेधश् चार्थवान् भवति । काणत्वादिना निमित्तेन दुराचारश्रोत्रियत्वाभ्यां चैषां हव्यभोजनावकाशः सिद्धो भवति, विपर्याससामर्थ्याद् इति ।

**अपाङ्क्त्यदाने यो दातुर् भवत्य् ऊर्ध्वं फलोदयः ।  
दैवे कर्मणि पित्र्ये वा तं प्रवक्ष्याम्य् अशेषतः ॥ ३.१६९ ॥**

अस्य प्रतिषेधस्यायं निन्दार्थवादप्रकरणोपन्यासार्थः श्लोकः ।

**अव्रतैर् यद् द्विजैर् भुक्तं परिवेत्त्रादिभिस् तथा ।  
अपाङ्क्तेयैर् यद् अन्यैश् च तद् वै रक्षांसि भुञ्जते ॥ ३.१७० ॥**

यावान् कश्चिद् अकार्यकारी सर्वो ऽसाव् **अपाङ्क्त्यः** । एषां भोजने **तद् वै रक्षांसि भुञ्जत** इत्य् अर्थवादो निन्दार्थः । कथं नाम सर्वान् अपाङ्क्त्यान् (?) वर्जयेद् इत्य् एवं च सति नानेन रक्षोभ्यो दाने निन्द्ये ऽपाङ्क्त्येभ्यो दानम् अभ्यनुज्ञायते । रक्षोभ्यो दानस्याशिष्टत्वाच् छास्त्रे अप्रकरणाच् च तस्य सामान्येन यत् सर्वेषाम् अपाङ्क्त्यानां भोजनप्रतिषेधार्थवादः ।

**दाराग्निहोत्रसंयोगं कुरुते यो ऽग्रजे स्थिते ।  
परिवेत्ता स विज्ञेयः परिवित्तिस् तु पूर्वजः ॥ ३.१७१ ॥**

अत्र्**आगिनोत्र**शब्देन आवसथो ऽपि गृह्यते सामर्थात् कर्माङ्गत्वाद् उभयोः । तथा च स्वाग्निहोत्रशब्देन ग्रहणं करिष्यते । "नैव कन्या न युवतिर् नाल्पविद्यो न बालिशः । होता स्याद् अग्निहोत्रस्य" (म्ध् ११.३६) इत्य् उभयोः सञ्ज्ञायाश् च शास्त्रेणैवार्थाभिधानम् अस्य व्यभिचारस्य निन्दार्थवादो वर्जनार्थः । 

**परिवित्तिः परिवेत्ता यया च परिविद्यते ।  
सर्वे ते नरकं यान्ति दातृयाजकपञ्चमाः ॥ ३.१७२ ॥**

**परिवेत्ता** तावच् छास्त्रातिक्र्मात् **परिवित्तिर्** विघ्नहेतुत्वात् । कनीयसः कर्मानुष्ठाने कन्या च प्रत्यवायहेतुर् येन पतेद् एवं यो **दातृयाजकौ** च प्रतिषिद्धार्थानुष्ठानसहकारितया पञ्चश[१ अक्ष् उन्च्लेअर्; पञ्चमौ?] **दातृयाजक**ग्रहणात् सर्वकार्येषु साहित्यप्रतिषेधो ऽनुमीयते । तथा चेन् निबन्धन एवायं शिष्टप्रतिवादः । पुरुषस्य भवन्ति ये सभायाः कलुषे कर्मणि धर्मसञ्चये वा अवगच्छति तांस् तदन्तरात्मा नियतं ते ऽपि नरास् तदंशभाज इति । (?)

**भ्रातुर् मृतस्य भार्यायां यो ऽनुरज्येत कामतः ।  
धर्मेणापि नियुक्तायां स ज्ञेयो दिधिषूपतिः ॥ ३.१७३ ॥[१४३]**  

आम्नाये अपठितं केचिच् चैतं पठन्ति । **दिधिषूपतिश्** चायम् उक्तेनाग्रेदिधिषुश् चात्र स्मृत्यन्त्रसामर्थ्येन व्याख्यातः । दिधिषूपतिश् चायं यश् चाग्रेदिधिषूपतिर् इत्य् अत्र प्रतिषेधपरे वाक्ये कुण्डगोलकाव् इदानीं निर्दिशति ।

**परदारेषु यायेते द्वौ सुतौ कुण्डगोलकौ ।  
पत्यौ जीवति कुण्डः स्यान् मृते भतरि गोलकः ॥ ३.१७४ ॥**

एवं च **कुण्डः** स्यान् न मन्नत् (?) कुण्डाशीति प्रसिद्धः । **कुण्ड**ग्रहणं **गोलका**र्थम् अपि स्यात्, प्रतिषेधे साहचर्योपदेशात् । तत्र 

**तौ तु जातौ परक्षेत्रे प्राणिनौ प्रेत्य चेह च ।  
दत्तानि हव्यकव्यानि नाशयन्ति प्रदायिनाम् ॥ ३.१७५ ॥**

अयं चान्यो विशेषार्थवादः ।

**अपाङ्क्त्यो यावतः पङ्क्त्यान् भुञ्जानान् अनुपश्यति ।  
तावतां न फलं तत्र दाता प्राप्नोति बालिशः ॥ ३.१७६ ॥  
वीक्ष्यान्धो नवतेः काणः षष्टेः श्वित्री शतस्य तु ।  
पापरोगी सहस्रस्य दातुर् नाशयते फलम् ॥ ३.१७७ ॥**

पङ्क्तिगता एते ऽपि पश्यन्तो ऽपीत्य् अर्थः । एवं च "**वीक्ष्यान्धो नवतेः काणः**" इत्य् एतद् अर्थवद् भवति, तस्य दर्शनाभावात् षष्ट्यादिनिर्देशाच् च । यथा कथञ्चिन् निन्दार्थवादः अविवक्षितसङ्ख्याङ्कः (?) । अधिकस्य सङ्ख्याविशेषस्याभ्यनुज्ञार्थः । एषु सत्सु,

**यावतः संस्पृशेद् अङ्गैर् ब्राह्मणं शूद्रयाजकः ।  
तावतान् न भवेद् दातुः फलं दानस्य पौर्त्तिकम् ॥ ३.१७८ ॥**

अत्राङ्गशब्दो दृ[१ अक्ष् उन्च्लेअर्]तो वेदितव्यः, प्रकरणात् । अथ वा पङ्क्तिगतः एवैते अपङ्क्तियोगात् परस्परतः संस्पृष्टा इव भवन्तीति । एतस्मात् सामान्याद् अयं संस्पर्श उच्यते ।

**वेदविच् चापि विप्रो ऽस्य लोभात् कृत्वा प्रतिग्रहम् ।  
विनाशं व्रजति क्षिप्रम् आमपात्रम् इवाम्भसि ॥ ३.१७९ ॥**

**वेदविद् अपीति** द्रष्टव्यम् असत्प्रतिग्रहसंयोगाच् चायं प्रतिषेधो वेदितव्यः लिङ्गतः ।

**सोमविक्रयिणो विष्टा भिषजे पूयशोणितम् ।  
अप्रतिष्ठं वार्धुषिके नष्टं देवलके भवेत् ॥ ३.१८० ॥[१४४]**  

यथा कथञ्चिद् देयानि वृत्त्यर्थानि (?) [एदितोर् थिन्क्स् थिस् मय् बे फ़्रोम् अ दिफ़्फ़ेरेन्त् वेर्से]

**यत् तु वाणिजके दत्तं नेह नामुत्र तद् भवेत् ।  
भस्मनीव हुतं हव्यं तथा पौनर्भवे द्विजे ॥ ३.१८१ ॥  
इतरेषु त्व् अपङ्क्त्येषु यथोद्दिष्टेष्व् असाधुषु ।  
मेदोऽसृङ्मांसमज्जास्थि वदन्त्य् अन्नं मनीषिणः ॥ ३.१८२ ॥**

अविशेषेण सर्वेषां निन्दार्थवादः । अयम् अभिप्रायः । न केवलं निन्दितेभ्यो दत्तं निष्फलं भवति, अपरम् अनर्थम् उत्पादयति । युक्ता चानर्थोत्पत्तिः प्रतिषिद्धापरणा (?) श्लोकपत्सस्याम् (?) अनर्थोत्पत्तौ । यथाश्रुतकल्पना न्यायविरोधिनी मुण्डित्वासामर्थ्यात् प्रत्यवायार्थतैवैषा परिकल्पनीया ।

**अपाङ्क्त्योपहता पङ्क्तिः पाव्यते यैर् द्विजोत्तमैः ।  
तान् निबोधत कार्त्स्न्येन द्विजाग्र्यान् पङ्क्तिपावनान् ॥ ३.१८३ ॥**

नन्व् अपाङ्क्त्यानां प्रतिषेधाच् छ्राद्धनियोगासम्भवे पङ्क्तिपावनोपन्यासवचनम् अनर्थकम् इत्य् एवं तर्ह्य् अभिजनाध्ययनविज्ञानवताम् अप्य् अविज्ञातदोषाणां यदृच्छया नियोगपदे ऽर्थाद् भवति । कथं पङ्क्तिपावनाभिप्रयत्नतः परीक्ष्य नियुक्ताः "पित्र्ये कर्मणि तु प्राप्ते परीक्षेत प्रयत्नतः" (म्ध् ३.१४९) इत्य् अनेन तत्रापङ्क्त्यभोजनदोषं पाठयन्ति स्वमहिम्ना, श्राद्धस्य वा वैगुण्यं च कल्पयन्ति, कुत एतत् । पङ्क्तिपावननियोगोपदेशसामर्थ्यात् । इतरथा हि तदुपदेशो ऽनर्थकः स्यात् । अथ वा वक्ष्यमाणब्राह्मणस्तुत्यर्थम् इदं पङ्क्तिपावनम् । कथम् ।

**अग्र्याः सर्वेषु वेदेषु सर्वप्रवचनेषु च ।  
श्रोत्रियान्वयजाश् चैव विज्ञेयाः पङ्क्तिपावनाः ॥ ३.१८४ ॥**

पूर्वोक्ता यथामी ब्राह्मणा अभिजातादिगुणसम्पदा प्रथमकल्पानुकल्पजा पङ्क्तिपावना भवन्ति, एवम् अमी वक्ष्यमाणास् त्रिणाचिकेतादयो ऽपि । कस्मात् पुनर् अयं श्लोकः दृष्टान्तार्थ एवम् उच्यते । परार्थं न स्वार्थम् उक्तत्वात् । एतेषां पुनर्वचनम् इहानर्थकं स्याद् दृष्टान्तत्वे त्रिणाचिकेतादयस् (?) त्व् अनुक्ता अयथोक्तगुणत्वाद् अतस् तेषां स्तुत्यर्थपूर्वोक्तानाम् अयम् उपदेशो ऽनेन श्लोके (१ अक्ष् लचुन) न द्रव्यनानार्थो वर्ण्यते ।

**त्रिणाचिकेतः पञ्चाग्निस् त्रिसुपर्णः षडङ्गवित् ।  
ब्रह्मदेयानुसन्तानो ज्येष्ठसामिक एव च ॥ ३.१८५ ॥**

**त्रिणाचिकेतम्** अध्ययनं व्रतं साहचर्यात् तच् चानूच्यते । ब्राह्मणः **[१४५]** **पञ्चाग्निर्** बहुव्रीहिणोक्तः । सव्यापसव्यार्थाभ्यां सहते तया वानप्रस्थस्य [१ अक्ष् उन्च्लेअर्] प्राप्तिः "शीर्षे पञ्चतपास् तु स्यात्" इत्य् अनेन **त्रिसुपर्ण**बह्वृचव्रतं तत्साहचर्यात् तद्वानूच्यत इत्य् उक्तम् । अपरस् तु तद्धितपाठत्वात् (?) सौपर्णस् तत्र भवत्वाद् उच्यते । एतेषाम् अल्पाध्ययनानाम् अपि त्रिणाचिकेतादिभिः कारणैर् इह प्राप्तिर् अस्यारम्भासामर्थात् **षडङ्गम्** इदम् । सम्पूर्णाधयनो ऽपि **ब्रह्मदेयानुसन्तान**दः ब्राह्मविवाहोत्पन्नः । ज्येष्ठसाम तच्छन्दोगानां तद् अस्यास्तीति **ज्येष्ठसामिकः** । अपरे तु **ज्येष्ठसामग** इति पठन्ति । तेषाम् अपि व्युत्पत्तिर् गुणतो वचनीया ।

**वेदार्थवित् प्रवक्ता च ब्रह्मचारी सहस्रदः ।  
शतायुश् चैव विज्ञेया ब्राह्मणाः पङ्क्तिपावनाः ॥ ३.१८६ ॥**

वेदार्थाद् अन्तरेणाप्य् अङ्गान्य् अथागमतः (?) । तथा च नैरुक्ताः- "न ह्य् एषु प्रत्यक्षम् अस्त्य् अनृषेः (?) । अपाङ्क्तेया (?) वा" इति । **प्रवक्ता** शास्त्रान्तराणां (?) स्मृतिप्रभृतीनाम्, न वेदबाह्यानाम् । वक्ष्यति हि "असच्छास्त्राधिगमनम्" (म्ध् ११.६६), "या वेदबाह्याः श्रुतयः" (म्ध् १२.९५) इति च । एवं "षडङ्गवित्"पदात् **प्रवक्तृ**पदं भिन्नार्थं व्याख्येयम् । **ब्रह्मचारि** च पूर्ववद् वचनीयः । श्राद्धभोजनप्रतिषेधं चास्य समाधास्यामः । **सहस्रदो** विधेयाद् गवां **शतायुषो**(?) ऽनपेक्ष्यैतान् गणान् परिपक्वदोषः कालेन समाधिप्रलम्भात् **पङ्क्तिपावनः** अपङ्क्त्योपहतपङ्क्तिर् इति (?) विकल्पाल् लिङ्गाद् एभिः (?) सहैकपङ्क्तिभोजने प्रत्यवायो ऽनुमीयते । एवं हि पङ्क्त्युपघातवचनम् अत्रार्थवद् भवति । यतो ऽन्यत्राप्य् एभिः सह न भुञ्जीत न चैकत्र समासीत । पङ्क्तिपावनानां तु साधुत्वम् अनेनाभ्युपायेनोच्यते । अथ वा तैः सहैकपङ्क्त्यां भोजनाद् अभ्युदयं प्रत्यवायानुत्पत्तिमात्रं वा येन पङ्क्तिपावना न पङ्क्तिदूषकास् तैः सहैकपङ्क्त्याम् भोजनेनाभ्युदहः न प्रत्यवायः । पर्वाश् चैवं (?) ब्राह्मणपरीक्षा श्राद्धभोजने ऽप्य् उच्यमाना तुल्यत्वात् कारणस्य, समाचाराद् अन्यत्रापि द्रष्टव्या । यच् चापि दैवसङ्कीर्तनं न तत् पितृगतम् एव केवलदैवे ऽपि विज्ञेयम् । कार्याविशेषाद् अन्यत्र च दैवार्थं "वेदविद्याव्रतस्नातान्" (म्ध् ४.३१) इति सामान्यनिर्देशात् । सर्वदेवार्थं द्रष्टव्यम् इत्य् उक्तो ब्राह्मणपरीक्षाविधिः । कर्मविवक्षया त्व् इदम् उच्यते ।

**पूर्वेद्युर् अपरेद्युर् वा श्राद्धकर्मण्य् उपस्थिते ।  
निमन्त्रयीत त्र्यवरान् सम्यग् विप्रान् यथोदितान् ॥ ३.१८७ ॥**

**पूर्वेद्युः** श्राद्धात् पूर्वस्मिन् अहनि मैथुनशङ्कयेदम् अनागतकालोपनिमन्त्रणम् । पर्वप्रतीतौ च मैथुनस्य मासिकश्राद्धम् अदिन्यतैतत् (?) कृतार्थं दुर्लभत्वाद् वा तद् अहर् एव ब्राह्मणानाम् **अपरेद्युर्** अप्य् एकस्मिन्न् अहनि । एतत्कारणद्वयाभावे सति **त्र्यवरान्** इत्य् एतत् कृतविचारम् । ऋज्व् अन्यत् । 

**[१४६]  
निमन्त्रितो द्विजः पित्र्ये नियतात्मा भवेत् सदा ।  
न च छन्दांस्य् अधीयीत यस्य श्राद्धं च तद् भवेत् ॥ ३.१८८ ॥**

अतश् च युक्तम् अनागतनिमन्त्रणं श्राद्धभुजां तदहोरात्रं ब्रह्मचर्योपदेशार्थम् इदं **पित्र्ये** नियमो ब्रह्मचर्यस्य । दैवत्ववचनाच् छन्दोऽनध्ययनं च पित्र्यर्थं निमन्त्रितस्य प्रकरणात् तदवस्थानलिङ्गाच् च छन्दोग्रहणं ब्राह्मणार्थम् अपि सदा दातर्य् अपि चैतत् समानस्यार्थवादः ।

**निमन्त्रितान् हि पितर उपतिष्ठन्ति तान् द्विजान् ।  
वायुभूतानुगच्छन्ति तथासीनान् उपासते ॥ ३.१८९ ॥**

अनतिक्रमस्तुत्यर्थः श्लोकः ।

**निमन्त्रितो यथान्यायं हव्ये कव्ये द्विजोत्तमः ।  
कथञ्चिद् अप्य् अतिक्रामन् पापः सूकरतां व्रजेत् ॥ ३.१९० ॥**

निमन्त्रिते भोक्ष्य इति प्रतिज्ञाय यो न भुङ्क्ते सो ऽस्यातिक्रमः ।

**आमन्त्रितस् तु यः श्राद्धे वृषल्या सह मोदते ।  
दातुर् यद् दुष्कृतं किञ्चित् तत् सर्वं प्रतिपद्यते ॥ ३.१९१ ॥**

**वृषली**शब्देन ब्राह्मण्य् एव निन्द्यते । यस्माद् वृषस्यन्ती भर्तारं चलयति ब्रह्मचर्याद् उभयोर् दोषे ऽपि तत् सर्वं धनत्वाद् व्रतभङ्गस्य युक्ता तन्निन्दा । अभुक्तवतश् चायं नियमव्यतिक्रमदोषः । भुक्तवतस् तु वक्ष्यति "श्राद्धभुग् वृषलीतल्पम्" (म्ध् ३.२५०) इति ।

**अक्रोधनाः शौचपराः सततं ब्रह्मचारिणः ।  
न्यस्तशस्त्रा महाभागाः पितरः पूर्वदेवताः ॥ ३.१९२ ॥**

उपन्यासार्थः श्लोकः ।

**यस्माद् उत्पत्तिर् एतेषां सर्वेषाम् अप्य् अशेषतः ।  
ये च यैर् उपचर्याः स्युर् नियमैस् तान् निबोधत ॥ ३.१९३ ॥  
मनोर् हैरण्यगर्भस्य ये मरीच्यादयः सुताः ।  
तेषाम् ऋषीणां सर्वेषां पुत्राः पितृगणाः स्मृताः ॥ ३.१९४ ॥  
विराट्सुताः सोमसदः साध्यानां पितरः स्मृताः ।  
अग्निष्वात्ताश् च देवानां मारीचा लोकविश्रुताः ॥ ३.१९५ ॥  
दैत्यदानवयक्षाणां गन्धर्मोरगरक्षसाम् ।  
सुपर्णकिन्नराणां च स्मृता बर्हिषदो ऽत्रिजाः ॥ ३.१९६ ॥  
[१४७] सोमपा नाम विप्राणां क्षत्रियाणां हविर्भुजः ।  
वैश्यानाम् आज्यपा नाम शूद्राणां तु सुकालिनः ॥ ३.१९७ ॥**

अनेनैषां ब्राह्मणादिपितॄणां पितर उच्यन्ते ।

**सोमपास् तु कवेः पुत्रा हविष्मन्तो ऽङ्गिरसः स्मृताः ।  
पुलस्त्यस्याज्यपाः पुत्रा वसिष्ठस्य सुकालिनः ॥ ३.१९८ ॥  
अग्निदग्धानग्निदग्धान् कव्यबर्हिषदो ऽपहान् ।  
अग्निष्वात्तांश् च सौम्यांश् च विप्राणाम् एव निर्दिशेत् ॥ ३.१९९ ॥  
य एते तु गणा मुख्याः पितॄणां परिकीर्तिताः ।  
तेषाम् अपीह विज्ञेयं पुत्रपौत्रम् अनन्तकम् ॥ ३.२०० ॥  
ऋषिभ्यः पितरो जाताः पितृभ्यो देवदानवाः ।  
देवेभ्यश् च जगत् सर्वं चरं स्थाण्व् अनुपूर्वशः ॥ ३.२०१ ॥**

अष्टौ श्लोकाः पितॄणाम् उत्पत्त्यर्थाः स्तुतित्वम् आपद्यन्ते प्रकरणसामर्थात् न्यायाविरोधेन व्याख्येयाः । अनधिकृतानां च **दैत्यादीनां** परिकीर्तनात् । न चेत् **सोमपादीनाम्** अपि विप्रादिग्रहणेन ग्रहणम् अर्थवादो गम्यते । एवन्नामानश् च पितरो वेदेषु पठ्यन्त इत्य् अत एतेषां विविधैर् नामभिः परिकीर्तितम् । न चैते पितरः कदापि तदुत्पन्नस्थानाधिकारनित्यत्वात् । कर्मसिद्धये तु साधनभावेन नित्यं व्यवस्थितानाम् इयम् उत्पत्तिस् तत्र कथं तावत् स्तुत्यर्था । विधिप्ररोचनायोच्यते । कथम् । देवादीनाम् एव तावत् पितरः श्राद्धेन पूजनीयाः । किं पुनर् मनुष्याणाम् इति । तत्पूजायै त्व् अधुना कर्मणो गुणविधिर् उच्यते ।

**राजतैर् भाजनैर् एषाम् अपि वा राजतान्वितैः ।  
वार्य् अपि श्रद्धया दत्तम् अक्षयायोपकल्पते ॥ ३.२०२ ॥**

नियमो राजतानां तु रजतान्वितानां चाथ वाक्षय्यकामस्य राजतानि स्युर् अपर एवं च नैमित्तिकत्वं राजतानां प्राप्नोति । न चैतद् इष्टं संस्तुतिपरत्वाद् अक्षय्यशब्दस्य । अपरे तु दण्डापूपिकया सौवर्णेत्य् अपि पठन्ति, तान्य् अधिकतरफलानीति । तद् अयुक्तम् । न्यायस्य व्यवस्थितत्वाद् अन्यत्र दोषः स्याद् अतो यथाश्रुतकल्पनैव ज्यायसी । परस् तु गुणविधिः ।

**दैवकार्याद् द्विजातीनां पितृकार्यं विशिष्यते ।  
दैवं हि पितृकार्यस्य पूर्वम् आप्यायनं स्मृतम् ॥ ३.२०३ ॥[१४८]**  

यतश् चैतद् एवम् अतः ।

**तेषाम् आरक्षभूतं तु पूर्वं दैवं नियोजयेत् ।  
रक्षांसि हि विलुम्पन्ति श्राद्धम् आरक्षवर्जितम् ॥ ३.२०४ ॥**

इष्टन् दैवतम् उद्दिश्य **दैवं पूर्वं** नियोक्तव्यम् अविशेषाद् वा सर्वदैवतम् **आरक्षभूतं** चेत् पित्र्यस्य तत् । एवम् एवं (?) च सति,

**दैवाद्यन्तं तद् ईहेत पित्र्याद्यन्तं न तद् भवेत् ।  
पित्राध्यन्तं त्व् ईहमानः क्षिप्रं नश्यति सान्वयः ॥ ३.२०५ ॥**

"पूर्वं दैवं नियोजयेद्" (म्ध् ३.२०४) इत्य् अस्य विधेः स्तुत्यर्थं त(१ अक्ष् लचुन) त् । व्युत्क्रमं च श्राद्धे सर्वम् अन्यत् स्याद् इति क्रमार्थं पूर्वम् एव चास्मात् – 

**शुचिं देशं विविक्तं च गोमयेनोपलेपयेत् ।  
दक्षिनाप्रवणां चैव प्रयत्नेनोपपादयेत् ॥ ३.२०६ ॥**

यस्मात्,

**अवकाशेषु चोक्षेषु जलतीरेषु चैव हि ।  
विविक्तेषु च तुष्यन्ति दत्तेन पितरः सदा ॥ ३.२०७ ॥**

अगोमयेना(ओ?)पलिप्तेष्व् अपि स्वभावशुचिषु । तत्र च –

**आसनेषूपकॢप्तेषु बर्हिष्मत्सु पृथक् पृथक् ।  
उपसृष्टोदकान् सम्यग् द्विजांस् तान् उपवेशयेत् ॥ ३.२०८ ॥**

एवम् –

**उपवेश्य तु तान् सर्वान् आसनेष्व् अजुगुप्सितान् ।  
गन्धमाल्यैः सुरभिभिर् अर्चयेद् देवपूर्वकम् ॥ ३.२०९ ॥  
तेषाम् उदकम् आनीय सपवित्रांस् तिलान् अपि ।  
अग्नौ कुर्याद् अनुज्ञातो ब्राह्मणो ब्राह्मणैः सदा ॥ ३.२१० ॥  
अग्नेः सोमयमाभ्यां च कृत्वाप्यायनम् आदितः ।  
हविर्दानेन विधिवत् पश्चात् सन्तर्पयेत् पितॄन् ॥ ३.२११ ॥  
अग्न्याभावे तु विप्रस्य पाणाव् एवोपपादयेत् ।  
यो ह्य् अग्निः स द्विजो विप्रैः मन्त्रदर्शिभिर् उच्यते ॥ ३.२१२ ॥  
[१४९] अक्रोधनान् सुप्रसादान् वदन्त्य् एतान् पुरातनान् ।  
लोकस्याप्यायने युक्ताञ् श्राद्धे देवान् द्विजोत्तमान् ॥ ३.२१३ ॥**

तस्माद् एते चाकुद्धाः (?) परिचरणीयाः । यस्माद् एते सुप्रसन्नाः ।

**अपसव्यं तु कृत्वाग्नौ सर्वम् आवृत्परिक्रमम् ।  
अपसव्येन हस्तेन निर्वपेद् उदकं भुवि ॥ ३.२१४ ॥  
त्रींस् तु तस्माद् धविःशेषान् पिण्डान् कृत्वा समाहितः ।  
औदकेनैव विधिना निर्वपेद् दक्षिनामुखः ॥ ३.२१५ ॥  
न्युप्य पिण्डांस् ततस् तांस् तु प्रयतो विधिपूर्वकम् ।  
तेषु दर्भेषु तं हस्तं निमृज्याल् लेपभागिनाम् ॥ ३.२१६ ॥**

द्वौ च लेपभागिनौ परतेः (?) । अपरे तु त्रीन् आहुः ।

**आचम्योदक्परावृत्य त्रिर् आयम्य शनैर् असून् ।  
षड् अप्य् ऋतून् नमस्कुर्यात् पितॄन् एव च मन्त्रवित् ॥ ३.२१७ ॥**

"नमो वः पितर" इत्य् एतेन ।

**उदक्छेषं च निनयेत् शनैः पिण्डान्तिकं पुनः ।  
अवजिघ्रेच् च तान् पिण्डान् यथान्युप्तान् समाहितः ॥ ३.२१८ ॥  
पिण्डेभ्यस् त्व् अल्पिकां मात्रां समादायानुपूर्वशः ।  
तान् एव विप्रान् आसीनान् विधिवत् पूर्वम् आशयेत् ॥ ३.२१९ ॥**

चतुर्दशश्लोकाः स्फुटार्थत्वान् न व्याख्याताः । अत्र च श्रौतस्य कर्मणः पिण्डपितृयज्ञस्य श्राद्धकर्मणो गत्व(?) विध्यर्थं ग्रहणम् आहिताग्नेर् अपि वास्त्रि(?) पिण्डपितृयज्ञः आवसथ्ये । तथा च सूत्रकारः- "आहिताग्नेर् अप्य् एवम् आहुः" इति ।

**ध्रियमाणे तु पितरि पूर्वेषाम् एव निर्वपेत् ।**

सत्याम् अप्य् अविशेषेण दानचोदनायां लिङ्गप्रसिद्ध्या जीवति पितरि यजमानस्य प्रेतेभ्यः । पितुर् ऊर्ध्वं त्रिभ्यो युक्तो निर्वापः । एवं हि नित्यस्य कर्मणः उपरिलोकः कल्पितो भविष्यति । आ सप्तमाच् च समानपिण्डता सा चैवम् अर्थवती भविष्यति । तथा हि, केवलाशौचविधेः समयार्थता स्याद् यद्य् अपि न चतुर्थं पिण्डो गच्छतीति । नैवात्र चतुर्थस्य पिण्डदानं पितुर् ऊर्ध्वं तथा च वक्ष्यति- "त्रयाणाम् उदकं कार्यं त्रिषु पिण्डः प्रवर्तते" (म्ध् ९.१८६) । एवं च शास्त्रान्तरम्- **[१५०]** "पितापुत्रौ चेदानीं साग्नी स्यायाम् । येभ्य एव पिता दद्यात् तेभ्यः पुत्रो ददाति हि" ।

**विप्रवद् वापि तं श्राद्धं स्वकं पितरम् आश्रयेत् (?) ॥ ३.२२० ॥**

परतश् च द्वाभ्याम् एव प्रेताभ्यां दद्यात् । तथा च जातूकर्णिः- "न जीवन्तम् अतिददातीति श्रुतेः" इत्य् आह । "चतुर्थं पिण्डो न गच्छति" इति । एवं च सत्यां पितृप्रीतौ कर्तव्यतायां को जीवति पितरि भवेद् यतः । साक्षाद् एवासौ आशयितव्यः । अपरः पक्षो जीवत्पितृकस्य होमान्तं कर्मनाग्रम्भो (?) वा कर्मणः । 

**पिता यस्य तु वृत्तः स्याज् जीवेच् चापि पितामहः ।  
पितुः स नाम सङ्कीर्त्य कीरत्येत् प्रपितामहम् ॥ ३.२२१ ॥**

पितामहस्य नामग्राहप्रतिषेधो ऽत्र पिण्डनिवृत्त्यर्थः । यस्मात् प्रेतानां पितृपूजादिपितृपूजाधिकारः शास्त्रे प्रेतेभ्य उदाहरतीति वचनात् । तस्मात् जीवत्पितामहः प्रेतयोर् एव दद्यात् । न जीवते दानम् उपपद्यते । न चतुर्थस्य परस्य दातव्यं "न चतुर्थं पिण्डो गच्छति" इति वचनात् । तस्माद् द्वाभ्याम् एव दातव्यम् इति । एवं च इदानीं जीवत्पितृको ऽपि द्वाभ्याम् एव दद्यात् तुल्यत्वात् कारणे ऽस्येति पुनर् ब्रूमः । कुतः । व्याख्यातम् अस्माभिर् न चतुर्थं पिण्डो गच्छतीति, पिण्डतानुग्रहसामर्थाच् च त्रिभ्य एव दानं विज्ञेयम् । तथा चोक्तम् "त्रिषु पिण्डः प्रवर्तते" (म्ध् ९.१८६) इति ।

**पितामहो वा तच्छ्राद्धं भुञ्जीतेत्य् अब्रवीन् मनुः ।**

इत्य् एतत् पूर्वश्लोकार्धेन समानम् ।

**कामं वा समनुज्ञातः स्वयम् एव समाचरेत् ॥ ३.२२२ ॥**

केनानुज्ञातः । प्रकृतत्वात् पितामहेन । स्वयम् एव यद्य् उक्तं तत् समाचरेत् । किं पुनर् युक्तम् । वामपक्षात् तद्विवक्षाश्रयणं कथम् । त्रयाणाम् अधिकृतत्वात्, प्रेतभावं च गतानां पूजार्हत्वात् । श्राद्धं प्रत्यक्षार्चनम् अयुक्तम् । पितामहः स्याद् अथ वा जीवतो (?) ऽनर्चनीयत्वात् त्रयाणां यथा न नियमाद् अनधिकार एवं, जीवत्पितामहस्य श्राद्धदानेनेति होमान्तं वेत्य् उक्तम् । एतेन जीवत्प्रपितामहो ऽपि व्याख्यातो विज्ञेयः । समानत्वात् कारन्तस्येति (?) ।

**तेषां दत्वा तु हस्तेषु सपवित्रं तिलोदकम् ।  
तत्पिण्डाग्रं प्रयच्छेतु स्वधैषाम् अस्त्व् इति ब्रुवन् ॥ ३.२२३ ॥  
पाणिभ्यां तूपसङ्गृह्य स्वयम् अन्नस्य वर्धितम् ।  
[१५१] विप्रान्तिके पितॄन् ध्यायन् शनकैर् उपनिक्षिपेत् ॥ ३.२२४ ॥  
उभयोर् हस्तयोर् मुक्तं यद् अन्नम् उपनीयते ।  
तद् विप्रलुम्पन्त्य् असुराः सहसा दुष्टचेतसः ॥ ३.२२५ ॥  
गुणांश् च सूपशाकाद्यान् पयो दधि घृतं मधु ।  
विन्यसेत् प्रयतः पूर्वं स्वयम् एव समाहितः ॥ ३.२२६ ॥  
भक्ष्यं भोज्यं च विविधं मूलानि च फलानि च ।  
हृद्यानि चैव मांसानि पानानि सुरभीणि च ॥ ३.२२७ ॥  
उपनीय समं वैतच् छनकैः सुसमाहितः ।  
परिवेषयेत् प्रयतो गुणान् सर्वाणि वेदयन् ॥ ३.२२८ ॥  
नास्रम् आपातयेज् जातु न कुप्यान् नानृतं वदेत् ।  
न पादेन स्पृशेद् अन्नं न वैतद् अवधूनयेत् ॥ ३.२२९ ॥  
आस्रङ् गमयति प्रेतान् कोपो ऽरीन् अनृतं सुनः ।  
पादस्पर्शस् तु रक्षांसि दुष्कृतीन् अवधूननम् ॥ ३.२३० ॥  
यद् यद् रोचेत विप्रेभ्यस् तत् तद् दद्याद् अमत्सरः ।  
ब्रह्मोद्याश् च कथाः कुर्यात् पितॄणाम् एतद् ईप्सितम् ॥ ३.२३१ ॥  
स्वाध्यायं श्रावयेत् पित्र्ये धर्मशास्त्राणि चैव हि ।  
आक्यानानीतिहासांश् च पुराणानि खिलानि च ॥ ३.२३२ ॥  
हर्षयेद् ब्राह्मणांस् तुष्टो भोजयेच् च शनैः शनैः ।  
अन्नाद्येनासकृच् चैनान् गुणैश् च परिचोदयेत् ॥ ३.२३३ ॥  
व्रतस्थम् अपि दौहित्रं श्राद्धे यत्नेन भोजयेत् ।  
कुतपं चासनं दद्यात् तिलैश् च विकिरेन् महीम् ॥ ३.२३४ ॥**

**व्रतस्थम् अपि दौहित्रं** पित्र्य एव प्रकरणात् **यत्न**वचनम् । तद् एवं तु तृचा नियम (?) एव **व्रतस्थ**ग्रहणम् । **दौहित्र**स्तुत्यर्थम् । "व्रतवद् देवदैवत्ये" (म्ध् २.१८९) इत्यादि । यतस् तद् अदोषः (?) "मासिकार्थं तु यो ऽश्नीयात्" (म्ध् ११.१५८) इत्यत्र तत्रैव परिहारं वक्ष्यामः । दौहित्रस्य चानुक्तप्रोक्तत्वाद् (?) आनुकल्पिकेभ्य एव मातामहादिभ्यः तस्य ज्यायस्त्वम् उच्यते । **कुतपस्य** च । दौहित्रसन्नियोगे विधानम् अथ वा आसनदानप्रकरणे **[१५२]** अपरिमितत्वात् कुतपस्यानुकल्पिके तद्दौहित्रेण सहोपदेशाद् अस्यानुकल्पिक एतामहम्यतेति (?) । कस्मात् पुनर् एतद् एवम् । यस्मात् –

**त्रीणि श्राद्धे पवित्राणि दौहित्रः कुतपस् तिलाः ।  
त्रीणि चात्र प्रशंसन्ति शौचम् अक्रोधम् अत्वराम् ॥ ३.२३५ ॥**

शौचादीनां प्रशंसावचनं विध्यर्थम् । अपरे तु सत्यम् । परे तु सत्यम् अक्रोधम् अत्वराम् इति ।

**अत्युष्णं सर्वम् अन्नं स्याद् भुञ्जीरंस् ते च वाग्यताः ।  
न च द्विजातयो ब्रूयुर् दात्रा पृष्टा (?) हविर्गुणान् ॥ ३.२३६ ॥**

अभिनयेनापि । नियमविध्यर्थः श्लोकः । कारणं वक्ति ।

**यावद् उष्मा भवत्य् अन्नं यावद् अश्नन्ति वाग्यताः ।  
पितरस् तावद् अश्नन्ति यावन् नोक्ता हविर्गुणाः ॥ ३.२३७ ॥**

विध्यर्था स्तुतिर् ऊष्मादीनाम् ।

**यद् वेष्टितशिरा भुङ्क्ते यद् भुङ्क्ते दक्षिणामुखः ।  
सोपानत्कश् च यद् भुङ्क्ते तद् वै रक्षांसि भुञ्जते ॥ ३.२३८ ॥**

अकृतान्नश्राद्धे तु प्राप्तानाम् एषां प्रतिषेधः । वक्ष्यति "प्राणि वा यदि वाप्राणि" (म्ध् ४.११७) इति । **भुङ्क्त** इति । ग्रहीतुर् हस्तेन द्रष्टव्यसम्बन्ध उच्यते । "पाण्यास्यो हि द्विजः स्मृतः" (म्ध् ४.११७) इति वचनात् । भोजने ऽपि चार्थप्राप्तिर् अस्त्व् एव । एकदा यथासम्भवम् अर्थप्रतिषेधो ऽयम् अधिकृतनियमस्तुत्यर्थः । सर्वप्रकारे च श्राद्धे,

**चण्डालश् च वराहश् च कुक्कुटः श्वा तथैव च ।  
रजस्वला च षण्डश् च नेक्षेरन्न् अश्नतो द्विजान् ॥ ३.२३९ ॥**

तस्मात् परीक्षिते दद्याज् जलतीरपुलिनादिषु । अपरीक्षितदेशेषु प्राप्तानां प्रतिषेधः । यस्मात्,

**होमे प्रदाने भोज्ये च यद् एभिर् अभिवीक्ष्यते ।  
दैवे कर्मणि पित्र्ये च तद् गच्छत्य् अयथातथम् ॥ ३.२४० ॥**

एते ऽपि विधयो दैवे पित्र्ये वचनात् स्युः । विशेषात् त्व् इदं ब्रवीति –

**घ्राणेन सूकरो हन्ति पक्षवातेन कुक्कुटः ।  
श्वा तु दृष्टिनिपातेन स्पर्शेनावरवर्णजः ॥ ३.२४१॥[१५३]**  

नेक्षेतन्न् (३.२३९) इत्य् अस्य विधेः सर्व एते ऽर्थवादाः । अशुचयः सर्व एते पश्यन्तो ऽप्य् उपघ्नन्तीत्य् अतो नेक्षेरन् न च सन्निकृष्टा दृष्ट्तिनिपाते (?) वा श्राद्धस्य् स्युः । **अपरवर्णजं** च चण्डालं केचिद् आहुः । तद् अयुक्तं तत्सर्गस्य सामान्यशास्त्रेणैव प्रतिषिद्धत्वात् । तेन शूद्रो ऽवरवर्णजः द्विजातिश्राद्धेषु स्पर्शनोपघातकृद् वेदितव्यः, नात्मीयश्राद्धे तस्य तत्रानुशिष्टत्वात् । नृणाम् (?) अवरवर्णजश् चण्डाल एव प्रकृतः । "चण्डालश् च वराहश् च" (म्ध् ३.२३९) इति ईक्षणप्रतिषेधश् च । तत इह स्पर्शेनावरवर्णज इति स्पर्शप्रतिषेधः । यतश् चण्डालस्याप्राप्तिस्पर्शे शूद्रस्य स्वस्ति (?) ।

**खञ्जो वा यदि वा काणो दातुः प्रेष्यो ऽपि वा भवेत् ।  
हीनातिरिक्तगात्रो वा तम् अप्य् अपनयेत् ततः ॥ ३.२४२ ॥**

**खञ्जादयः** शूद्रा वेदितव्याः शास्त्रारम्भसामर्थ्यात् । प्रेष्याश् चाप्रेष्याश् च ।

**ब्राह्मणं भिक्षुकं वापि भोजनार्थम् उपस्थितम् ।  
ब्राह्मणैर् अप्य् अनुज्ञातः शक्तितः प्रतिपूजयेत् ॥ ३.२४३ ॥**

अन्यम् आमन्त्रितेभ्यस् तत्काल आगतम् अतिथिं **भिक्षुकं** वा तैर् **अभ्यनुज्ञात** इति युक्तम् इदं तदर्थत्वात् प्रोक्तस्य ।

**सार्ववर्णिकम् अन्नाद्यं सन्नीयाप्लाव्य वारिणा ।  
समुत्सृजेद् भुक्तवताम् अग्रतो विकिरन् भुवि ॥ ३.२४४ ॥  
संस्कृतप्रमीतानां त्यागिनां कुलयोषिताम् ।  
उच्छिष्टं भागधेयं स्याद् दर्भेषु विकिरञ् च यः ॥ ३.२४५ ॥  
उच्छेषणम् भूमिगतम् अजिह्मस्याशठस्य च ।  
दासवर्गस्य तत् पित्र्ये भागधेयं प्रचक्षते ॥ ३.२४६ ॥**

ऋज्वर्थास् त्रयः श्लोकाः । "**दर्भेषु विकिरञ् च यः**" इति । न च नादर्भेष्व् एव वासो देय इति गम्यते, न भूमौ । इतरथा हि दर्भग्रहणम् अर्थकरं स्यात् । एवं तावत् सपित्रोर्ध्वम् (?) । इदं चान्यत् –

**आ सपिण्डक्रियाकर्म द्विजातेः संस्थितस्य तु ।  
अत्रैवं भोजयेच् छ्राद्धं पिण्डम् एकं च निर्वपेत् ॥ ३.२४७ ॥**

नवश्राद्धं सपिण्डाः सह कुर्युः । पिण्डम् एकं च निर्वपेत् । इत्य् एकस्यैव श्राद्धकर्म स्यात् सा चेयम् असपिण्डक्रिया संवत्सरात् भवति । दद्याद् एकस्मै पिण्डं चैकवच् च मन्त्रान्तं हेतुत्वात् (?) तं च शास्त्रान्तरप्रसिद्धा तत्रैकता तद् एवं च न कुर्यात् । भुवि चैकम् एव पिण्डं निर्वपेद् यदा तु "सन्नयं **[१५४]** तु त्वा पितरः" इति मन्त्रवर्णात् पिण्डसंसर्गो भवति तदा –

**सहपिण्डक्रियायां तु कृतायाम् अस्य धर्मतः ।  
अनयैवावृता कार्यं पिण्डनिर्वपणं सुतैः ॥ ३.२४८ ॥**

उक्तयैवावृता तदूर्ध्वं तस्य पुत्राः स्त्रीभ्यो दद्युः ।

**श्राद्धं भुक्त्वा य उच्छिष्टं वृषलाय प्रयच्छति ।  
स मूढो नरकं याति कालसूत्रम् अवाक्शिराः ॥ ३.२४९ ॥**

विशेषप्रतिषेधो ऽयम् ।

**श्राद्धभिग् वृषलीतल्पं तद् अहर् यो ऽधिगच्छति ।  
तस्याः पुरीषे तं मासं पितरस् तस्य शेरते ॥ ३.२५० ॥**

व्यतिक्रमनिन्दा अनतिक्रमस्तुयर्था । वृषली च व्याख्याता ।

**पृष्ट्वा स्वदितम् इत्य् एवं तृप्तान् आचामयेत् ततः ।  
आचान्तांश् चानुजानीयाद् अभितो रम्यताम् इति ॥ ३.२५१ ॥  
स्वधास्त्व् इत्य् एव तं ब्रूयुर् ब्राह्मणास् तदनन्तरम् ।  
स्वधाकारः परा ह्य् आशीः सर्वेषु पितृकर्मसु ॥ ३.२५२ ॥  
ततो भुक्तवतां तेषाम् अन्नशेषं निवेदयेत् ।  
यथा ब्रूयुस् तथा कुर्याद् अनुज्ञातस् तैर् द्विजैः ॥ ३.२५३ ॥**

ऋज्वर्थाः पञ्चश्लोकाः ।

**पित्र्ये स्वदितम् इत्य् एवं वाच्यं गोष्ठेषु तु सुशृतम् ।  
सम्पन्नम् इत्य् अभ्युदये दैवे रुचितम् इत्य् अपि ॥ ३.२५४ ॥**

भोजनकाल एतैः शब्दैः सम्भावयितव्या इति नियम उच्यते ऽथ वाभ्यनुज्ञानं भोजन एभिः शब्दैः क्रियते । तथा च सति **स्वदताम्** इत्य् एवमादिः पाठो विज्ञेयः ।

**अपराह्णस् तथा दर्भा वास्तुसम्पादनं तिलाः ।  
सृष्टिर् मृष्टिर् द्विजाश् चाग्र्याः श्राद्धकर्मसु सम्पदः ॥ ३.२५५ ॥**

अपराह्णादीनां स्तुत्यर्थं पुनर् ग्रहणम् । ततो ऽन्येषां वा विकल्पार्थम् ।

**दर्भाः पवित्रं पूर्वाह्णो हविष्याणि च सर्वशः ।  
पवित्रं यच् च पूर्वोक्तं विज्ञेया हव्यसम्पदः ॥ ३.२५६ ॥[१५५]**  

अग्रदर्भादया एव कर्म सम्पदं ते दैवे कर्मणि कार्याः । सम्पच्छब्दाच् च विकल्पो ऽनुमीयते ।

**मुन्यन्नानि पयः सोमो मांसं यच् चानुपस्कृतम् ।  
अक्षारलवणं चैव प्रकृत्या हविर् उच्यते ॥ ३.२५७ ॥**

हविष्याणीत्य् उक्त्वेमानि हविष्याणि निदर्शयति । **पयो**ग्रहणं सर्वपयोविकारार्थम् ।

**विसृज्य ब्राह्मणांस् तांस् तु नियतो वाग्यतः शुचिः ।  
दक्षिणां दिशम् आकाङ्क्षन् याचेतेमान् वरान् पितॄन् ॥ ३.२५८ ॥  
दातारो नो ऽभिवर्धन्तां वेदाः सन्ततिर् एव च ।  
श्रद्धा च नो मा व्यगमद् बहुदेयं च नो ऽस्त्व् इति ॥ ३.२५९ ॥  
एवं निर्वपणं कृत्वा पिण्डांस् तांस् तदनन्तरम् ।  
गां विप्रम् अजम् अग्नींश् च प्राशयेद् अप्सु वा क्षिपेत् ॥ ३.२६० ॥**

एवं पितृवरयाचनानन्तरं यजमानः पिण्डनिर्वपणं कृत्वा पितृपूजितप्रजायै तान् पितृयज्ञविद्धांस् तदनन्तरं गवादीनि प्राशयेत् । केचित् तु विकिरपिण्डानाम् एतां प्रतिपत्तिम् आहुः । तद् अयुक्तम् । तत्र पिण्डानां तावत् पुरस्तान् निर्वापो विरुध्येत । अनन्तरश्लोकोपदिष्टः पञ्याश् च मध्यमपिण्डविरोधः स्यात् तदभावात् । पितृयज्ञपिण्डेषु तु सर्वम् एतद् अविरोधात् सम्भवति –

**पिण्डनिर्वपणं केचित् पुरस्ताद् एव कुर्वति ।**

कुरु तु श्राद्धभोजनात् (?) ।

**वयोभिः खादयन्त्य् एतान् प्रक्षिपन्त्य् अनले ऽप्सु वा ॥ ३.२६१ ॥**

ऋज्वर्थाः श्लोकाः (?) । न तु सर्वान् एव वयःप्रभृतिभ्यो दद्यात् । किं तर्हि ।

**पतिव्रता धर्मपत्नी पितृपूजनतत्परा ।  
मध्यमं तु ततः पिण्डम् अद्यात् सम्यक् सुतार्थिनी ॥ ३.२६२ ॥  
आयुष्मन्तं सुतं विन्देद् यशोमेधासमन्वितम् ।  
धनवन्तं प्रजावन्तं धार्मिकं सात्त्विकं तथा ॥ ३.२६३ ॥**

मध्यमपिण्डप्राशनार्थः श्लोकः ।

**प्रक्षाल्य हस्तौ वाचम्य ज्ञातिप्रायं प्रकल्पयेत् ।  
[१५६] ज्ञातिभ्यः सत्कृतं दत्वा बान्धावान् अपि पूजयेत् ॥ ३.२६४ ॥**

श्राद्धं (द्धे?) परिषिच्य नियमनम् इदम् उच्यते । **ज्ञात्यादिभ्यो** दारञ्च (?) (दातव्यं?)

**उच्छेषणं च तत् तिष्ठेद् यावद् विप्रा विसर्जिताः ।  
ततो गृहबलिं कुर्याद् इति धर्मो व्यवस्थितः ॥ ३.२६५ ॥  
हविर् यच् चिरकालाय यच् चानन्त्याय कल्पते ।  
पितृभ्यो विधिवद् दत्तं तत् प्रवक्ष्याम्य् अशेषतः ॥ ३.२६६ ॥**

उपन्यासार्थः श्लोकः ।

**तिलव्रीहियवैर् माषैर् अद्भिर् मूलफलेन वा ।  
दत्तेन मासं तृप्यन्ति (?) विधिवत् पितरो नृणाम् ॥ ३.२६७ ॥**

यावत् किञ्चिद् अप्रतिषिद्धम् आद्यं तत्सर्वं श्रवणात्, ज्ञापकात् गृह्यते ।

**द्वौ मात्स्येन तु मांसेन त्रीन् मासान् हारिणेन तु ।  
अरुभ्रेणाथ चतुरः शाकुनेनाथ पञ्च वै ॥ ३.२६८ ॥  
षण्मासांश् छागमांसेन पार्षतेन च सप्त वै ।  
अष्टाव् एणस्य मांसेन रौरवेण नवैव तु ॥ ३.२६९ ॥  
दशमासांस् तु तृप्यन्ति वराहमहिषामिषैः ।  
शशकूर्मयोस् तु मांसेन मासान् एकादशैव तु ॥ ३.२७० ॥  
संवत्सरं तु गव्येन पयसा पायसेन वा ।  
वार्ध्रीणसस्य मांसेन तृप्तिर् द्वादशवार्षिकी ॥ ३.२७१ ॥  
कालशाकं महाशङ्खं (?) खङ्गलोहाम् इषं मधु ।  
आनन्त्यायैव कल्पन्ते मुन्यन्नानि च सर्वशः ॥ ३.२७२ ॥  
यत् किञ्चिन् मधुना मिश्रं प्रदद्यात् तत् त्रयोदशीम् ।  
तद् अप्य् अक्षयम् एव स्याद् वर्षासु च मघासु च ॥ ३.२७३ ॥  
अपि नः स कुले जायाद् यो नो दद्यात् त्रयोदशीम् ।  
पायसं मधुसर्पिर्भ्यां प्राक्च्छाये कुञ्जरस्य तु ॥ ३.२७४ ॥**

"द्वौ मासौ (मात्स्येन?)" इत्य अत आरभ्य सप्तश्लोकाः फलविशेषापेक्षया स्तुतिविशेषणार्थाः साक्षाद् अतिथितृप्तिवत् पितृतृप्तेर् अनुपलब्धेः स्तुत्यर्था एवैते कल्पे तु न्याय्याः (?) **[१५७]** येन कुर्यान् मासानुमासि किम् इत्य् अविशेषेणात्र पितृभ्यो दानं चोद्यते । न च छागादिमांसदाने सति द्वौ न मात्स्येन (?) दाहतव्यम् इति किञ्चिद् अत्र कारणम् अभिधातुं शक्यम्, प्रतिमासं चोदितत्वात् । श्राद्धस्य शक्यन्ते चामी न न्यायेन स्तुत्यर्थाः कल्पयितुं श्रुतिबाधितत्वात् तृप्तानाम् अपि वैश्द्याद् (?) विधिसामर्थाद् वा पुनस् तृप्तिसामर्थम् अनुमानस्य ते यदि तृप्यसे (?) षन्दानं (?) स्याद् बहूनां भ्रातॄणाम् एकेन तर्पितत्वाद् इतरेषाम् अप्रवृत्तिः स्यात् । अपि च देवताभोगेन विशिष्टः पितृभोगः । कथम् । यथैव हि दैवतानां सम्प्रदानत्वम् अवगच्छन्तीनां तृप्तिवादः । एवं पितॄणाम् अपि द्रष्टव्यम् ।

**यद् यद् ददाति विधिवत् सम्यक् श्रद्धासमन्वितः ।  
तत् तत् पितॄणां भवति परत्रानन्तम् अक्षयम् ॥ ३.२७५ ॥**

श्राधाङ्गीकरणार्थो ऽयं यत्नः । एवं सति **यद् यद् ददातीत्य्** अनेनादरवचनेन पूर्वशास्त्राविरोधः श्राद्धस्तुतिपरत्वाद् अस्योपदेशसामर्थ्याद् विज्ञेयः ।

**कृष्णपक्षे दशम्यादौ वर्जयित्वा चतुर्दशीम् ।  
श्राद्धे प्रशस्तास् तिथयो यथैता न तथेतराः ॥ ३.२७६ ॥**

तस्यां शक्तौ यजमानस्य पूर्वतिथ्यपेक्षया दशम्यादिविशेषस्य दानस्याभ्युदयविशेषार्थ आरम्भः । 

> यथा चैवापरः पक्षः पूर्वपक्षाद् विशिष्यते ।  
> तथा श्राद्धस्य पूर्वाह्णाद् अपराह्णो विशिष्यते ॥ [म्ध् ३.२७८]

इति वचनात् । पूर्वाह्णप्राप्तिर् अस्ति श्राद्धे । <u>ननु</u> चेदम् अप्रसिद्धोदाहरणम् । "यथा चैवापरः पक्षः पूर्वपक्षाद् विशिष्यते" [म्ध् ३.२७८] इति शुक्लपक्षात् कृष्ण इति तथेतरा इति नेदम् अस्य प्रापकं कृष्णपक्षसन्निधाव् अस्योपदेशाच् छुक्लपक्षप्रसिद्धिर् नास्मात् । एवं तर्ह्य् अग्रन्थस्मरणानुवादे (?) ऽयम् अस्य दृष्टान्तार्थः । अथैतस्माद् एवोभयसिद्धिः सामर्थ्याद् विज्ञायते । गौतमीये च सग्रन्थकम् एवेदं स्मरणं द्रष्टव्यम् । दशब्राह्मणसन्निधाने वेत्य् एवं च । तदपेक्षम् इदं भविष्यति ।

**युक्षु कुर्वन् दिनर्क्षेषु सर्वान् कामान् समश्नुते ।  
अयुक्षु तु पितॄन् अर्चन् प्रजां प्राप्नोति पुष्कलाम् ॥ ३.२७७ ॥**

कृष्णदशमीप्रभृतिषु युक्षु नक्षत्रेषु चाहुः । अर्चन् (?) प्रजाम् अवाप्नोतीत्य् अभिप्रेतम् । काम्यो ऽयं विधिः । अथ वा स्तुत्यर्थत्वाद् एतयोर् अभ्युदयविशेषार्थ आरम्भः । केचित् त्व् एतस्माच् छ्राधात् कृष्णपक्षप्रभृतियुगायुग्मोपदेशं दिनर्क्षयोश् च नयन्ति काम्यम् । तद् अयुक्तम् । दशम्यादाव् इत्य् अधिकृतत्वात् । इत्य् अनुपदृष्टार्थम् इदम् । श्राद्धाङ्गम् अधुनोच्यते ।

**[१५८]  
यथाचैवापरह् पक्षः पूर्वपक्षाद् विशिष्यते ।  
तथा श्राद्धस्य पूर्वाह्नाद् अपराह्णो विशिष्यते ॥ ३.२७८ ॥  
प्राचीनावीतिना सम्यग् अपसव्यम् अतन्द्रिणा ।  
पित्र्यम् आ निधनात् कार्यं विधिवद् दर्भपाणिना ॥ ३.२७९ ॥**

श्राद्धाङ्गगुणविध्यर्थः श्लोकः ।

**रात्रौ श्राद्धं न कुर्वीत राक्षसी कीर्तिता हि सा ।  
सन्ध्ययोर् उभयोश् चैव सूर्ये चैवाचिरोदिते (?) ॥ ३.२८० ॥**

अप्राप्तानां रात्र्यादीनां श्राद्धाङ्गत्वेन प्रतिषेधाद् अपराह्णाद् अन्यत्रापि श्राद्धकर्म भवतीति गम्यते । इतरथा स्याद् अनर्थको ऽस्यारम्भः प्रसज्यते । एतस्मिंश् च सति पूर्वाह्णप्राप्त्यर्थं श्राद्धं युज्यते । तद् उक्तम् "तथा श्राद्धस्य पुऋवाह्णाद् अपराह्णो विशिष्यते" [म्ध् ३.२७८] इत्य् अतः कृतान्नश्राद्धपक्षे चैतत् स्यात् ।

**अनेन विधिना नित्यं त्रिर् अब्दस्येह निर्वपेत् ।  
हेमन्तग्रीष्मवर्षासु पाञ्चयज्ञिकम् अन्वहम् ॥ ३.२८१ ॥**

निर्वचनम् इदम् अनाहिताग्नेर् इति वक्ष्यत्य् अनन्तरम् एव ।

**न पैतृयज्ञिको होमो (?) लौकिके ऽग्नौ विधीयते ।  
न दर्शेन विना श्राद्धम् आहिताग्नेर् द्विजन्मनः ॥ ३.२८२ ॥**

**न पैतृयज्ञिको होमो** (?) **लौकिके ऽग्नौ** यस्माद् **विधीयते,** तस्माद् अनाहिताग्नेर् मासानुमासिकं नियमतो न भवति । श्राद्धं **न** च **दर्शेन विना श्राद्धम्** अनाहिताग्नेर् यस्माद् **विधीयते** । तस्माद् **आहिताग्नेर्** अपि त्रिः संवत्सरविधिः सम्भवति । किं तर्हि । नियमतो मासानुमासिकं तदङ्गत्वाद् भवति ।

**यद् एव तर्पयत्य् अद्भिः पितॄन् स्नात्वा द्विजोत्तमः ।  
तेनैव सर्वम् आप्नोति पितृयज्ञक्रियाफलम् ॥ ३.२८३ ॥**

अनेन चैवोदकतर्पणेन नित्यम् अहरहः क्रियमाणेन श्राद्धम् अनुष्ठितं भवति । किं पुनस् त्रिसंवत्सरस्येति । अथ वा विशेषश्राद्धस्तुतिपरम् एतद् विज्ञेयम् ।

**वसून् वदन्ति तु पितॄन् रुद्रान् एव पितामहान् ।  
प्रपितामहांस् तथादित्याञ् छ्रुतिर् एषा पुरातनी ॥ ३.२८४ ॥[१५९]**  

यस्माद् वस्वादयः पित्रादयः स्मर्यन्ते । तस्मात् पित्रादीन् अनुपेक्ष्यैव श्राद्धं देयं नित्यार्थम् इदम् । न पितृद्वेषिभिर् न वर्तयितव्यम् । यस्माद् "देवा ह्य् एते पितृनामानः" इति स्मर्यन्ते । अथ वा अविज्ञातपित्रादीनाम् अभिष्यजमानैर् (अभिधीयमानैर्?) वस्वादिशब्देन पित्र्यम् अनुष्ठेयम् उदकदानादि ।

**विघसाशी भवेन् नित्यं नित्यं वामृतभोजनः ।  
विघसो भुक्तशेषं (?) तु यज्ञशेषं तथामृतम् ॥ ३.२८५ ॥**

अधिकृतकर्मानुष्ठानस्तुतिपरम् एतन् नापूर्वविध्यर्थम् ।

**एतद् वो ऽभिहितं सर्वं विधानं पाञ्चयज्ञिकम् ।  
द्विजातिमुख्यवृत्तीनां विधानं श्रूयताम् इदम् ॥ ३.२८६ ॥**

उपसंहारो ऽयम् । उपन्यासार्थः श्लोकः । ऋतादीनां च वृत्तीनां सम्परिकीर्तनाद् द्विजातिमुख्यशब्दो ब्राह्मणार्थ एवेति ।

इति श्लघ्यस्मृतिसायुज्याचार्यगुरोर् अनर्तीयस्य कृतौ मनुशास्त्रविवरणे तृतीयो ऽध्यायः ।

श्री श्री ॐ (नन्दिनागरीलिप्या लिखितम् एतत्)

**मनुशास्त्रविवरणम्**

+++
title = "०१"
+++
प्रथमो ऽध्यायः 

स्वस्ति श्रीगणाधिपतये नमः । अविघ्नम् अस्तु । हरिः ॐ । 

> प्रशासितारं परमं परेषाम् अनादिम् आदिं भुवनत्रयस्य ।  
> हिरण्यगर्भं प्रणिपत्य मूर्द्ध्ना स्मृतेर् अहं व्याकरणं करिष्ये ॥१॥  
> स्वायम्भुवानुशिष्टं च मनुं स्वायम्भुवं तथा ।  
> यस्य प्रसादाश् लोको (दाच् छ्लोको) ऽयं धर्मचक्षुर् अजायत ॥ २ ॥  
> त्च्छिष्तञ् च भृगुं येन व्याख्यातम् इदम् आदितः ।  
> अनुज्ञातेन मनुना सर्वप्रत्यक्षदर्शिना ॥ ३ ॥  
> तच्छिष्यशिष्यान् अन्यांश् च सर्वशास्त्रकृतश्रमान् ।  
> यैर् इयं वेदशास्त्रज्ञैर् व्याख्याता करुणात्मभिः ॥ ४ ॥  
> अविज्ञानाद् अविज्ञाय धर्मशास्त्रं महोदयम् ।  
> ऋन्धे(ऋज्वे?)तद् इति वा कृत्वा दुर्बोधम् इति वा पुनः ॥ ५ ॥  
> दृष्टिभेदेन वा भेदं(चेदं?) व्याख्यातं यैर् अपण्डितैः ।  
> सम्यग् अश्रुतशास्त्रार्थैर् अर्थवादविमोहितैः ॥ ६ ॥  
> प्रत्यादेशाय सर्वेषां तेषाम् उन्मार्गगामिनाम् ।  
> धर्मप्रीत्या च सततम् इदं वक्ष्यामि तत्त्वतः ॥ ७ ॥  
> रमणीयविचारं च विचित्रार्थं निराउलम् ।  
> सततं को न वि(निर्)ब्रूयात् पदवाक्यप्रमाणवत् ॥ ८ ॥  
> को ऽस्याभिसम्बन्धः? अयम् उच्यते ।

******ष्टानिष्टोपभोगप्रयोजनैः शरीरेन्द्रियविषयैः संयोगवियोगरूपो जन्ममरणप्रबन्धपर्यायः ******** निमित्तः नानाज्ञानाधिकारहेतुकः । यथा केचिद् आहुः — तौ च पुनर् धर्माधर्माव् अभिप्रेतानभिप्रेत ****हेतुत्वात् पुरुष्स्योपादानपरिवर्जनार्हौ नित्यं भवतः । यथा लोके स्रगादयो विषादयश् च *****निश्चयज्ञानं च वेदस्मृतिशास्त्रप्रमाणं यथा विषयं न प्रत्यक्षानुमानप्रमाणम् अन्यागमप्रमाणं वा । एवं च सति यथैव वेदात् पुरुषस्य श्रेयो ऽग्निहोत्रादि तदर्थानुष्ठानद्वारेणेत्य् अतो **[२]** वेदागमैर् यत्नः श्रेयोऽर्थिभिः क्रियते । एवं स्मृतितो ऽप्य् अष्टकादिकर्माचारानुष्टानात् तस्योत्कर्षो यतः तदधिष्टा[नम् आ]गमो ऽप्य् आदरणीयः । इदं धर्मशास्त्रम् अष्टकादिकर्माचारानुष्ठानप्रतिपत्तिकारणम् आरभ्यते ।

**मनुम् एकाग्रम् आसीनम् अभिगम्य महर्षयः ।  
प्रतिपूज्य यथान्यायम् इदं वचनम् अब्रुवन् ॥ १.१ ॥**

तत्र मनुर् नाम विशिष्टस्थानाधिकारकार्यनिवृत्तिसमर्थः पुरुषविशेषः स्वायम्भुवो नान्यः । तथा च विशेषयिष्यते [विशेष इष्यते] "इदं शास्त्रं तु कृत्वासौ" इत्येवं च स्मृत्यन्तराणि । "मनुः स्वायम्भुवो ऽब्रवीत्" इति । तत्र च मनुसञ्ज्ञया [अ]न्वर्थितां दर्शयति यस्माद् अयम् अभिहितसर्वार्थदर्शनशक्तिःसर्वार्थान् यथेच्छं विशेषतो विज्ञातुम् वक्तुं च शक्नोति तस्मान् मननान् मनुः । यदि चायम् इत्थम्भूतो वक्ता भवति ततः परमसूक्ष्मान् धर्मान् प्रष्टुं युज्यते । नानित्थम्भूतस् तस्य विशेषणम् **एकाग्रम्** इति । अकर्मात्तमन (अकर्मात्मता?) उच्यते । अर्थग्रहणे ऽग्रगामित्वाद् एकस्मिन् परमार्थम् अनुसन्धाय यतने ऽन्तर्हृदयैकदेशाख्ये ऽग्रं मनो यस्य सो ऽयम् एकाग्रः तम् एकाग्रम् अविक्षिप्तमनसं परस्मोर्थ(?)सम्बोधनाभिमुखीभूतान्तः करणम् इत्य् अर्थः । धर्मो(र्म)प्रश्नोपलब्धिप्रणिहितमनसं वा । एकाग्रम् इदपरं(?) तद्विशेषणम् । **आसीनम्** उपविष्टं न शयानं तिष्ठन्तं वा । यद्य् अपि शयानस् तिष्ठन् वा शक्नोति धर्मान् वक्तुं तथाप्य् आचारपिपालयिषया "यद् यद् आचरति श्रेष्ठ" (भ्ग् ३.२१) इत्य् अनेन दर्शनेन मा भूत् परेषाम् इत्थम्भूते(त)मर्या[दा]चारपरिलोप इति परचित्तज्ञो नागम् ऋषिभ्यो दर्मप्रश्नानुयोगं बुद्ध्वैवम् बभूव । नाशश्रे(श्रो)तृसम्बोधा(म्बन्धा)नुरोधेन वाभिग्मनप्रश्नक्रिययोर् मनुः कर्म यतस् तत्र द्वितीयम् । एवं च विशेषणविशेष्यपदानां त्रयाणाम् अप्य् एकविभक्तित्वं "**मनुम् एकाग्रम् आसीनम्**" इति । **अभिगम्य महर्षयः** अभ्युपसमाधोनि[१ अक्ष् मिस्सिन्ग्]ते भागप्रसादपुरःसरं विनयप्रशन्योर् उपगृहीतं मनुप्रसादनार्थं गमनं कृत्वा तं च ते अनत्र्धानादिप्रकारया योगध्याये(ने) [न] ऋषयश् च ऋग्यजुस्सामदर्शनेनेति । किम् अकुर्वन्न् अभिगमनानन्तरं त इति शब्दन्यायप्राप्तं क्रियान्तरं पृच्छति । तद् इदम् उच्यते । इदं वचनम् आब्रुवन् (अनुब्रुवन्) (य) द्वितीयश्लोकं **यथान्यायं** यथाशास्त्रं पूर्वम् ऋषयः पश्चाद् **इदं वचनम् अब्रुवन्** वक्यमाण(ः) धर्मप्रश्नाख्यं नानाचारेण चोच्यते । यदि वक्ष्यमाणं कथं तर्हीदं व्यपदिशति वर्तमानसामीप्याद् अथ वा बुद्ध्याख्यम् आत्मसंस्थं प्रत्यक्षम् इत्य् उच्यते । भविष्यच्छब्दाख्यः प्रत्यक्षत्वाद् वक्ष्यमाणं सर्वधर्मापायं प्रत्यक्षे च परोक्षे चेत्य् एवमादि पुनः

**भवन् सर्ववर्णानां यथावद् अनुपूर्वशः ।  
अन्तरप्रभवानां च धर्मान् मे वक्तुम् अर्हसि ॥ १.२ ॥**

भवच्छब्दः समग्रैश्वर्यवचनः । एवं तद्वन्तं मनुम् आमन्त्रितशब्देनाभिमुखीकुर्वन्ति प्रश्नश्रवणार्थम् । **भगवन् धर्मान् नो वक्तुम्** **अर्हसी**ति प्रधानपदेन सम्बन्धस् तस्य विशेषणं सर्ववर्णानाम् **[३]** अद्वितीयजातीनाम् एव । यतः शूद्र(रा)वरोधार्थम् इदम् । यथावत् तत् पुनः अनुपूर्वब्राह्मणादिवर्णक्रमेण किं तेषाम् एवम् **अन्तरप्रभवानां च** अन्तरं भण । मे(ए)ष्[आ]म् एव न, **अन्तरप्रभावानां च** । अन्तरं ब्राह्मणादिवर्णमध्ये तत्र प्रभवः येषां तदन्तरप्रभवा अनुलोमप्रतिलोमवर्णेभ्यो जात्यन्तरप्रभूता अश्वतरवत् । यथा अश्वरासभयोर् बीजमिश्रीभावाद् अश्वतरो जात्यन्तर एवं वर्णानाम् अप्य् अनुलोमप्रतिलोमाभिः स्त्रीभिः सम्पर्काद् अन्तरप्रभवा जात्यन्तरभूताः पृथङ्निर्दिश्यन्ते । रेविषां (एतेषां) सामान्यात् वैशेषिकांश् च धर्मान् व्यवस्थारूपान् **नो** ऽस्माकं **वक्तुअम् अर्हसि** । नन्व् अधिकृता एवान्तरप्रभवा न सर्वे । किं तर्हि । प्रतिलोमाः, अनुलोमास् त्व् अधिकृता एव । यतस् तान् अपेक्ष्यैतद् उक्तम् **अन्तरप्रभवानां** **चे**ति । तथा प्रतिलोमा अप्य् अधिकृता एव पुरुषधर्मैस् तथा च वक्ष्यति "गवार्थे ब्राह्मणार्थे वा" (११.७९) इत्येवमादि । वृत्तिनियमश् च तेषाम् उपदेक्ष्यते "मत्स्यघातो निषादानाम्" (१०.४८) इत्येवमादि । यथा कृत्स्नधर्मानधिकाराद् अनधिकृतास् ते । एवम् इतरत्रापि समानम् । येन न कश्चिद् एकस् सर्वधर्मैर् अधिक्रियते । युगपत् क्रमेण वा उपनयनसम्पत्प्रतिषेधेन चैतद् उपदिष्टं गौतमीये "प्रतिलोमास् तु (मात् तु) धर्महीना" (ग्ध् ४.२५) इति । तत् सर्वधर्मानधिकाराद् इति । यतस् तत्रैव स्थिताः **धर्मान् नो वक्तुम् अर्हसी**त्य् अत्र कारणम् आहुर् महर्षयः । येन,

**त्वम् एको ऽप्य् अस्य सर्वस्य विधानस्य स्वयम्भुवः ।  
अचिन्त्यस्याप्रमेयस्य कार्यतत्त्वार्थवित् प्रभो ॥ १.३ ॥**

**एक**शब्दः स्तुत्यर्थो यथा च लोके न सङ्ख्यार्थः । **हि**शब्दो ऽवधारणे । **अस्य सर्वस्ये**त्य् अभिनयेन विधानं निर्दिश्यते **विधानस्य** शास्त्रस्य कथं पुनर् विधानम्? शास्त्रं विधत्त इति "कृत्यलुटो बहुलम्" (पाण् ३.३.११३) इति कर्तरि ल्युटः स्वातन्त्र्यविवक्षायां च कर्तृत्वम् । विधत्ते(र्) हिताहितप्राप्तिपरिहारौ प्रदर्शयतीत्य् अर्थः । भावो ऽयं विधिर् विधानम् उपदेशः । कर्णाधिकरणयोर् वा विधीयन्ते ऽनेनास्मिन् वोपदिश्यत इत्य् अर्थः । एवं विधानं शास्त्रं तस्य विशेषणम् । स्वयम्भुवः नित्यस्येत्य् अर्थः । **स्वयम्भुवः** नित्यस्येत्य् अर्थः । एवं च नेदं मनुकर्तृकम् । किम् अत्र प्रमाणम्? मन्वप्य्(भ्य्)उदयस्य कर्यत्वं तद्धर्मस् च शास्त्रात् प्राप्तिर् एवं चास्ति पुनस्ताद् अपि मनुजन्मनः शास्त्रं तद्धर्मानुश्सनम् । एवं तर्हि न शास्त्रात् तस्य धर्मो ऽभ्युदयहेतुर् भविष्यति । एवम् अन्येषाम् अपीति शास्त्रम् आनर्थक्यं हेत्वभावश् च तथान्यशास्त्रात् तस्य धर्म एवम् अन्येषाम् अपीति शास्त्रानर्थक्यम् । प्रतिज्ञामात्रम् चाथवा विना धर्मा[त्] तस्यैश्वर्यं [न] । किं तर्हि? स्वाभाविकम् अन्येषाम् अपीति शास्त्रानर्थकं हेत्वभावश् चान्येषां शास्त्रतस् तस्यान्तरेण शास्त्रं स्वभावत इति वैशेषिकत्वहेत्वभावश् च । एतेन हिरण्यगर्भो व्याख्यातः । एवं नित्यं विधानं त[त्] तर्हि कथं यद् वक्xयामः । स्तुत्यर्थं वा तत् तस्य शास्त्रस्य इदं चान्यद् विशेषणम् **अचिन्त्यस्य** । अचिन्त्यं हेतुतः अप्रतिषेध्यं येनानुमानतो धर्माधर्मव्यवस्था नेष्यते । उदाहरणं यावत् किञ्चिद् अभोज्यम् **[४]** अभिहितं भावतः पुरुषपुरीषादि । तत् सर्वं भोज्यं भौतिकत्वा दध्यादिवत् । यावत्यश् च काश्चिद् अगम्या अभिमता भगिन्यादिस्त्रियः सर्वार्थागम्यास्त्रीन्द्रिययोगात् वेश्यास्त्रीवत् एवम् अनिष्टस्पर्शने ऽप्य् उदाहरणीयम् एतच् च शास्त्रागमबलीयस्त्वात् तद्विरुद्धम् अनुमानम् अत्राप्रमाणम् । भौतिकत्वे सति मेध्यामेध्यविभागस् त्व् इन्द्रिययोगे च गम्यागम्यविभागः । शास्त्रप्रमाणम् एव (एवं) यतो ऽचिन्त्यम् इदं हेतुतः **अप्रमेयं** च फलतः सत्यवचनादिभिर् ब्रह्मलोकप्राप्त्यादिविद्याम् स्तुत्यर्थम् इदं विशेषणत्रयम् । अस्येत्थम्भूतस्य विधानस्यैकः "कार्यतत्त्वार्थवित् प्रभो" विधानस्य कार्यत्वशास्त्रचोदितं कर्म येन शास्त्राद् धि तत्पुरुषेणोपलभ्यं क्रियते तस्य तत्त्वं विशिष्टकर्तृपुरुषसम्बन्धः फलप्राप्तियोग्यतारूपः । चिकित्सावद् इदं कर्मआनेनैव कर्तृविशेषेण सम्बन्धं फलाय नान्येनेति । कार्यस्य तत्त्वं **कार्यतत्त्वम्** । पूर्वपदार्थप्रधान्ं (नः) षष्ठीतत्पुरुषः, ओदनपाकवत् । यथोदनात् पाकवतः फलं न त (१ अक्ष् उन्च्लेअर्) पाकाद् एवं च तत्र विशिष्टात् कर्मणः फलं न त मात्राद् इति कार्यतत्त्वस्यार्थः प्रयोजनं अधिकारविशिष्टस्य कर्मणः विश्वविकल्पस् तत्फलं पुरुषार्थः स च भिन्नः कस्य्चित् कर्मणो धर्मिणः कस्यचित् प्रत्यवायानुत्पत्तिमात्रं कस्यचिद् उभयं कस्यचिन् निष्कृतिः कस्यचिद् धर्मस्य निष्कृतिश् च एव कार्यतत्त्वार्थः तं वेत्तीति (?) **कार्यतत्त्वर्थवित्** । अथ वा विधानस्य कर्म कार्यो धमस् तस्य तत्त्वं न क्रिया मात्रत्वम् । किं तर्हि? तद्व्यतिरिक्तस्य सतः कालान्तरावस्थायित्वात्मगुणत्वकर्मफलदायित्वादिकार्यतत्त्वस्य धर्मस्यार्थः फलम् अभ्युदयो विश्वविकल्पः । तं वेत्तीति यो यस्मात् कर्मणो भवति तथा चेष्टानिष्टफलविपाकः फलनिमित्तं कर्म निमित्तं वक्ष्यति । एवं चानेन शास्त्रप्रण्र्तुः साधुत्वम् उक्तं भवति । यो हि शास्त्रस्य **कार्यत्ततर्थवित्** एवम् स्वधर्मान् शक्नोति वक्तुं नान्यः एवं चात्र प्रभुत्वे सत्य् अस्य "**प्रभो**" इत्यामन्त्रणण् युक्तं चोद्यते अवाप्तधर्मा चरणप्रयोजनास् ते साक्षात्कृतधर्माणश् च महर्षयः सन्तो न धर्मात्(न्) प्रष्टुम् अर्हन्त्य् अथ वा पृष्टवन्तो न तर्हि महर्षयः । अत्र समाधिम् आख्यायिकाधर्मेण प्रकल्प्य महर्षीन् धर्मप्रष्टॄन् इदं शास्त्रस्तुत्यर्थं वचनम् । यथा वेदशास्त्रार्थवादाख्यायिकारूपेण कथम् एवं नामेदं धर्मस् तत्त्वं परमसूक्ष्मत्वाद् दुरव्बोधतमं येन महर्षीन् अपि प्रष्टॄन् अर्हति किं पुनर् इतरान्? सैषा शास्त्रस्तुतिर् अध्ययनादिप्ररोचिका सम्पद्यते । अथ वा महर्षित्वप्राप्तिसाध[न]स्य सर्वस्य स्वीकरणोपयमार्गस्था मनुना प्रतिपृच्छ(य)ता सुभाषितवचनेन धर्मप्रश्नाख्येन महर्षयो यूयम् इत्य् एवम् उक्ता स्मृत्य्पनिबद्धग्रन्थकारेण "पश्चाद् एवं विजानता(?)" इति वृत्तनुकथनं शास्त्रे ऽस्मिन्न् उक्तास् त एव महर्षय इति । तथा च धर्मच्याख्यानप्रतिश्रवश्लोके चतुर्थे वक्ष्यत्य् एनम् अर्थम् "प्रत्युवाचार्च्य तान् सर्वान् महर्षीन् श्रूयताम् इति" । न च मनुसकाशाद् अन्याभिवादनादि तेषां पूजनम् उक्तं शिष्यत्वाद् ऋते ऽस्मात् स्वपरिग्रहोत्तरकालयोग्याच् च प्रीतिहेतोर् महर्षिशब्दाद् इत्य् अध्ययनविज्ञानप्रयोजनेन वा विशिष्टशक्तिसम्बन्धेन तेषां पूर्ववन् महर्षिशब्दो योजनीयः **[५]** भविष्यद्वृत्त्या वा महर्षयो भवितारो महर्षिशब्देनोच्यन्ते गुणवृत्त्येति परार्थश् चैषां महर्षीणां सतां धर्मप्रश्नो भविष्यति यथा लोक इत्य् एवं त्रिश्लोकीधर्मप्रश्नार्थोक्ता । प्रतिवचनार्थस् तूत्तरश्लोकः प्रक्रियते ।

**स वै पृष्टस् तथा सम्यग् अमितौजा महात्मभिः ।  
प्रत्युवाचार्च्य तान् सर्वान् महर्षीञ् छ्रूयताम् इति ॥ १.४ ॥**

**स** मनुस् **तैर्** महर्षिभिः **पृष्टः** किं धर्मान् यथापोमान् म (?) "सर्ववर्णानां यथावद् अनुपूर्वशः, अन्तरप्रभवानां च" (१.२) इति । **सम्यग्** इति प्रश्नविशेषणम् । सम्यक् पृष्टो नानाचारेण । कथंलक्षणः । यतस् तस्य वक्तुः प्रामाण्यं दर्शयति — **अमितौजाः** ओजः सर्वार्थो धर्मः तद्बीजं वा विज्ञानम् अप्रतिहतं सर्वार्थेष्व् अस्य सोय[म]मितौजाः [सो ऽमितौजाः] । **महात्मभिः** महात्मत्वं चैषां व्याख्यातम् । **प्रत्युवाच** । किं कृत्वा । [आ]र्च्य्वाकात् [**अर्च्य तान्**] **महर्षीन्** इत्य् उक्तमान्द(त्वाद)त्रोपश्लेषो (अकारप्रश्लेषो?) द्रष्टव्यः । संहितापस्यः (?) पदावग्रहेण अर्चयित्वा । कृतसमासस्य लुब्या(ल्यबा)देशस्य आर्च्येति रूप[म्] । (१ अक्ष् मिस्सिन्ग्) "फलाघ (अथार्च?)यित्वा तान्" इति स्पष्टतरः पाठः । महर्षीन् किमिति प्रत्युवाच, यत् पृष्टो ऽहं भवद्भिस् तच् **छ्रूयताम् इति** एवं चोच्यते । ननु मनुप्रोक्ते शास्त्रे "मनुम् एकाग्रम् आसीनम्" (१.१) इत्येवमादिपराप(रव्य?)देशस् तस्य दृष्टिविरुद्धो ऽस्मिन् प्राप्नोति मनुकर्तृके शास्त्रे । स्याद् अयं दोषः । न चान्यकर्तृके । कस् तर्ह्य् अस्यार्थः । कर्ता कश्चिच् छिष्टः सर्वस्मृतिधर्माणां प्रत्यक्षदर्शी सर्ववेदशाखानुगतमन्त्रब्राह्मणलिङ्गस् तेषां ग्रन्थानां [ग्रन्थकानां] स्मृतिधर्माणाम् अपि स्मरणार्थान् तान् गृह्येनोपदिदिक्षुर् "मनुर् वै यत् किञ्चिचावदत् तद् भेषजम्" भेषजाख्यं [भृग्वाख्यं] पुरुषविशेषं शास्त्रस्य वक्तारं प्रकल्प्य महर्षींश् च श्रोतॄन् । शास्त्रस्तुत्यर्थः स्मरणोपनिबन्धनं कारुण्यात् ग्रन्थमात्रं चकार । एवं च परोपदेशो नास्य कर्तुर् युक्तः । कथं तर्हि । मानवम् इति । व्यपदेशो ऽस्य यद्य् अन्यकरृकं (कः) तत्स्मरणे तेनोपबन्धनात् तदर्थं तच्छब्दं भवति यथा तण्डुलार्थं वर्षं तण्डुलो नोच्यते । भूतवृत्तानुकथनपक्षे ऽपि च शिष्टकृते ग्रन्थे न विरोधः तदर्थे । इयांस् तु विशेषः । एकत्र प्रकल्प्य वादो ऽन्यत्र भूतानुकथनम् । तथा च पौराणिकाः-

> ऋचो यजूंषि सामानि मन्त्रा आथर्वणाश् च ये ।   
> सप्तर्षिभिस् तु तत् प्रोक्तं स्मार्तं तु मनुर् अबरवीत् ॥

एवं च तत्रैव स्थितम् "**प्रत्युवाचार्च्य तान् सर्वान् महर्षीञ् छ्रूयताम्** इति ।

**[६]  
आसीद् इदं तमोभूतम् अप्रज्ञातम् अलक्षणम् ।  
अप्रतर्क्यम् अविज्ञेयं प्रसुप्तम् इव सर्वतः ॥ १.५ ॥**

इदम् अयुक्तं वर्तते धर्मान् पृष्टेनाव्यक्तत्वाम् जगतः प्रदर्श्य तदुत्पत्तिस्थितिप्रलया अपृष्टाः कथ्यन्त इत्य् एवं च सनिःशोकमात्रम् (?) अनारभ्यम् उत्पत्त्यादि । यतत्वा (यद् वा?) न् (न) व्याख्यानं वा जगतः । किं तर्हि । कृत्स्न एवाध्यायस् तथा च पृष्टप्रतिवनार्थम् अर्थसम्बन्धं द्वितीयात् प्रभृति शास्त्रं वक्तव्यम् । अन्यथा प्रतिजाप्रमाददोष आचार्यस्य यद् भवति यत् पृष्टं च धर्मं यथोक्तविशेषणं न प्रतिवक्ति । प्रश्नानन्तरम् अप्र्ष्टं च पुराणशास्त्रविषयम् अनेनासम्बन्ध (सम्बद्धं) जगदुत्पत्त्यादिपदार्थं व्याकरोति । स एष दोषो मा भूद् इति यत इदम् अनन्तरम् अर्थसम्बन्धं (-बद्धं) तत्प्रतिवचनं वक्तव्यम् । "विद्वद्भिः सेवितः सद्भिः" (२.१) इत्येवमादि । अत्र ब्रूमः । शास्त्रस्य साधुत्वात् व्याख्यानार्थो ऽयम् अर्थवादः जगदुत्पत्तिप्रलयसतत्त्वव्याकरणप्रपञ्चम् । कथं कृत्वा । देहेन्द्रियमनोबुद्ध्यादिव्यतिरिक्तस्यात्मनो नित्यस्य सतः कर्तुर् भोक्तुश् चेष्टानिष्टैः शरीरेन्द्रियविषयैः संयोगवियोगरूपो ऽनुक्रान्तः संसार जगदुत्पत्त्यादिप्रतीते 

> नै(ए)तदन्तास् तु गतयो ब्रह्माद्याः समुदाहृताः ।  
> घोरे ऽस्मिन् भूतसंसारे नित्यं सन्ततयायिनि ॥ [१.५०]

सर्वधर्माधर्मनिमित्त उक्तस् तथा च वक्यति । 

> एवम् एतैर् इदं सर्वं मन्नियोगान् महात्मभिः ।  
> यथाकर्म तपोयोगात् सृष्टं स्थावरजङ्गमम् ॥ [१.४१]

तथा च द्वादशाध्याये वक्ष्यति कर्मत एव देहादिसर्गैः (सर्गं) पुरुषस्य,

> एता दृष्ट्वास्य जीवस्य गतिं स्वेनैव चेतसा ।  
> धर्मतो ऽधर्मतश् चैव धर्मे दद्यात् सदा मनः ॥ [१२.२३]

तयोश् चायम् अभिप्रेता न हि प्रेतोपभोग साधनयोर् धर्माधर्मयोः प्राष्टिपरिवर्जने शास्त्रप्रमाणे । येनातः तत्पुत्र्यर्थं जगत्सर्गादयः पुराणशास्त्रनिर्दिष्टा इह तु समासतो ऽनूद्यन्ते स्वार्थम् । तथा च शास्त्रारम्भसामर्थ्योपपत्त्यां सत्याम् अध्ययनश्रवणानुवादनासामर्थ्यं (?) कल्पितं मान्यं भवति — इदम् अध्येतव्यं श्रेयो ऽर्थिभिः श्रोतव्यश् चेति । जाग्रत्स्वप्नादिनिर्देशप्रकरणवच् चैन[दु]परिष्टान् य(द)पि ब्राह्मणस्तुतिप्रकरणादीनि प्रसक्तानुप्रसक्तानि तच्छेषतयैव द्रष्टव्यानि । तथा च दर्शयिष्यामस् तद् एवम् । "**आसीद् इदं तमोभूतम्**" (१.५) इत्य् एवमादिः श्लोकसन्दर्भः । आ अध्यायपरिसमाप्तेः शास्त्रारम्भसामर्थ्यप्रदर्शनार्थो द्रष्टव्यः । यथा व्याकरणादिषु नोन्मत्तवाक्यवद् असमीक्षितार्थ इति । श्लोक इदानीं विव्रियते । तत्र तावद् उत्पत्त्यादिभ्यो जगद्धर्मेभ्यः सर्वकालभाविनीम् अव्यक्तावस्थाम् अनभिधाय जगतुत्पत्त्यादयो ऽभिधातुम् अन्याय इत्य् अतस् तस्याव्यक्तावस्थैव तावद् एभ्यः पूर्वम् उच्यते । आसीद् इदं तमोभूतं जगत् । केन प्रकारेण तमोभूतम् । तम इव न तु तम एव अविद्यमानसद्भावम् । कथं तर्हि । तमःशब्देन तमोभूतं लभते येन प्रज्ञातं प्रज्ञातत्वसामान्यादिजगत् तस्याम् अवस्थायां तमोभूतम् इत्य् उच्यते **अप्रज्ञातञ्** च । कुतः । प्रमाणाभावात् । तथा च तदभावं दर्शयति । **अलक्षणम्** इत्य् अनेन प्रत्यक्षस्य्**आप्रतर्क्यम्** **[७] **इत्य् अनुमानस्याविज्ञेयम् इत्य् आगमस्य । एवं च तदभावाद् असत्त्वम् अस्य प्राप्तं निवर्तयति "**प्रसुप्तम् इव सर्वतः**" इत्य् एतद् वक्ष्यामः । 

> अथ वा **आसीद् इदं** जगत् । केन प्रकारेण । तद् दर्शयति । **तमोभूतम्** अनभिव्यक्तविशेषम् अतश् चा**प्रज्ञातं** प्रत्यक्षतो ऽनु (ऽथ) वा केन प्रकारेण यथेदम् आसीद् इति । न चातीतविषयं प्रत्यक्षं सूक्ष्मार्थं विषयं वा अनुमानेन तर्हि भविष्यतीत्य् अत आह- **अलक्षणम्** । लक्ष्यते येन तल्लक्षणम् । नास्य लक्षणं विद्यते तद् इदम् अलक्षणं दृष्टलिङ्गानुमानप्रतिषेधः । सामान्यतोदृष्टं तर्हि भविष्यतीत्य् अत आह- **अप्रतर्क्यम्** । सामान्यतोदृष्टाद् अप्य् अनुमानात् तथेदं तर्कयितुम् अशक्यं यथेदम् आसीद् इतीदम् अयुक्तं येन शक्यते भावो धर्मान्तरयुक्तः पूर्वधर्मेणैवम् आसीद् इत्य् अनुमातुं यथा तथा जगद् अप्य् एवं स्याद् इति । सत्यम् एतद् एवं सौक्ष्म्यातिशयप्रदर्शनपरत्वे तत(तद)प्रतर्क्यप्रत्याख्यानम् । आगमस्तुतिपरं च । आगमो यः स्तुत्यर्थापेतम् । नन्व् अयम् "**आसीद् इदं तमोभूतम्**" इत्य् अतीतावस्था प्रतिपादको जगतो यतश् चैतद् एव मतं अविज्ञेयम् । तथा जगदागमान्त (?) प्रमाणान्तरतः । कुतस् तर्हि तद् विज्ञातुं शक्यम् । आगमाद् इत्य् उक्तम् । सैषागमप्रमाणस्तुतिः । एवं च यत्रागमा (ये आगमा) भावम् अपि वर्णयन्ति ते पूर्वापरविरुद्धं वर्णर्तयन्तो (वर्णयन्तो?) न प्रमाणीभवन्ति । कथम् । "आसीद् इदं तमोभूतम्" इति वा(चा)चक्षते आगमप्रतिषेधं च कुर्वन्तीति न युक्तम् । इदानीम् आगमोपदिष्टम् अर्थं दृष्टान्तेन प्रतिपादयति- **प्रसुप्तम् इव सर्वतः** । अनेन हि जागत्स्वप्नवृत्तिः (वृत्तीः) परित्यज्य पुरुषस्य सुषुप्तावस्थोच्यते दृष्टान्तत्वेन । यथायं पुरुषो यस्याम् अस्वस्थायां वर्तमानो निःसम्बोधत्वे क्लेशप्रत्यस्तम् इति विशेषतया शान्त एवम् इदम् । जगद् अस्याम् अवस्थायाम् अव्यक्तः व्यत्यस्तम् इति विशेषतया शान्तम् इति । अयम् उपमार्थः । प्रसुप्तम् इवेत्य् अस्य सर्वत इति । न एकदेशविकारो ऽन्तरा प्रलयः । किं तर्हि । कृत्स्नस्य जगतो महाप्रलयाद् ऊर्ध्वम् अव्याकृताख्य एवं च प्रविभक्तपदार्थस्य शोकस्य ये समानार्थपदत्वम् आहुस् ते असंस्कृतप्रज्ञतया शास्त्रद्वेषाद् वा । समानार्थत्वे ऽपि वा सत्य् एतद् उच्यते । अनुवादो ऽयं न पुनरुक्तः । कः पुनर् अनयोर् विशेषः । शब्दाभ्याससमाने ऽर्थवद् अभ्यासो ऽनुवादः । गमनोपदेशवद् अनर्थकं तु पुनरुक्तः शब्दाभ्याससामान्ये ऽपि । यद्य् एवं को ऽत्राभ्यासार्थः । सौक्ष्ंयातिशयप्रदर्शनम् अव्यक्तस्य कथम्भूतविशेषाख्यः अविशेषास् तन्मात्राख्याः सूक्ष्मास् तेभ्यो ऽप्य् अहङ्कारः सूक्ष्मतरः । अहङ्कारान् महान् । महतो ऽव्यक्तस्य निरतिश(र?)यसूक्ष्मत्वं प्रदर्शय(१ अक्ष् उन्च्लेअर्) च्छेत् मा (?) । "**आसीद् इदं तमोभूतम्**" इत्येवमादिदृष्टान्तस् तु लौकिको वचनीय इति । 

**ततः स्वयम्भूर् भगवान् अव्यक्तो व्यञ्जयन्न् इदम् ।  
महाभूतादिवृत्तौजाः प्रादुर् आसीत् तमोनुदः ॥ १.६ ॥**

**तत** इत्य् आनन्तर्ये अव्याकृतावस्थाया अनन्तरम् । स्वय्ं भवतीति **स्वयम्भूः** । यथेष्टं कार्यकारणं (णे) गृह्णन्न् उच्यते । चेतनाचेतनजगत्प्रशासिता जगत्कारणपुरुषः **[८]** परमात्मा । न तु संसार्यात्मैव कश्चित्, तस्यास्वतन्त्रत्वात् । तथा च गीताश्लोकः-

> अजो ऽपि सन्न् अव्ययात्मा भूतानाम् ईश्वरो ऽपि सन् ।  
> प्रकृतिं स्वाम् अवष्टभ्य सम्भवाम्य् आत्ममायया ॥ [भ्ग् ४.६]

कस्मात् पुनर् आत्मविकल्पः । सर्वोपनिषच्छास्त्रेभ्यः धर्माधर्मव्यवस्थाप्रामाण्यसन्नियोगप्रतिषेधो ये चात्रावचनीयौ यथाभूतार्थविशेषत्वात् प्रमाणम् इन्द्रियवत् । तथा च वक्ष्यति ।

> प्रशासितारं सर्वेषाम् अणीयांसम् अणोर् अपि ।  
> रुक्माभं स्वप्नधीगम्यं विद्यात् तं पुरुषं परम् ॥ इति । [१२.१२२]

पुनश् च गीताश्लोकः ।

> उत्तमः पुरुषस् त्व् अन्यः परमात्मेत्य् उदाहृतः ।  
> यो लोकत्रयम् आविश्य बिभर्त्य् अव्यय ईश्वरः ॥ [भ्ग् १५.१७]

अनुमानं चात्र विशिष्टविज्ञानकर्तृपुरुषव्यापारोपग्रहवशेन पुरुषार्थक्रियासमर्थानां कार्याणाम् अभिनिवृत्तिं दृष्ट्वा प्रतिपद्यामहे । इदम् अपि जगत् प्रज्ञाप्रयत्नव्यापारो ऽथ(प)ग्रहवशेन स्वतस् तस्य कस्चिद् असंसारिणः पुरुषस्य कार्यं भवितुम् अर्हतीत्य् एवं चानुमानतो ऽप्य् अस्ति प्रधानपुरुषोर् व्यतिरिक्त ईश्वरः परमात्मना उपासता (-आत्मानम् उपासतः?) कर्मभूतो न केवलम् आगमतः । एवं च सर्वार्थे या धर्मशक्त्या स एव भगवान् अव्यक्तो ऽपि सन् अक्षय्यकारणो (-करणो?) ऽपि सन् अविरतसामर्थ्यो द्रष्टव्यः । व्यञ्जयन्न् इव महदादिभावेनाविष्कुर्वन् महाभूतादिषु वृत्तौजः महदादितत्त्वेषु वृत्तं जातम् ओजो वीर्यं पयसो ऽयं महाभूतादिवृत्तौजाः । अथ वा पाठान्तरम् अस्मिन्न् अर्थे महाभूततद्वृत्तेनौजः (महाभूतानुवृत्तौजाः?) महाभूतानि यावद् अनुवृत्तम् ओजो यस्य सो ऽयं **महाभूतानुवृत्तौजाः** । **प्रादुर् आसीत्** । प्रादुःशब्दः प्रकाशे । प्रकाश आसीत् प्रधानप्रवर्तयितृरूपत्वेन । एवं च **तमोनुद** इत्य् उक्तं तमो ऽव्यक्तावस्थां ताम् एवं नुदन् तमोनुद इत्य् उच्यते । महदादितत्त्वाविष्करणेन यथावोचाम एवम् अयं श्लोकः ।

**यो ऽसाव् अतीन्द्रियग्राह्यः सूक्ष्मो ऽव्यक्तः सनातनः ।  
सर्वभूतमयो ऽचिन्त्यः स एव स्वयम् उद्बभौ ॥ १.७ ॥**

अतीन्द्रियं मनः । अतिक्रान्तम् इन्द्रियाणि कथं देशकालकार्यतस् तेन गृह्यते च यस्माद् अतो **ऽतीन्द्रियग्राह्य** उच्यते । तथा च व्यासः ।

> नैवासौ चक्षुषा ग्राह्यो न च शिष्टैर् अतीन्द्रियैः ।  
> मनसातिप्रसन्नेन गृह्यते सूक्ष्मदर्शिभिः ॥

एवं च सति **सूक्ष्म** इत्य् उच्यते (२ अक्ष् मिस्सिन्ग्) । तस्य पर्यायः **अव्यक्तः** । प्रकृतिशरीरो महच्छरीरो वा । तथा च पौराणिकाः ।

> स म(मा)हात्म्यशरीरस् तु यत्रैवाग्रे ह्य् अवर्तत ।  
> तत्रैवावस्थितो विद्वान् द्वारशालामुखे प्रभुः ॥

**सनातनं** नित्यम् एव । एवं यथोपदिष्टः । अन्यथा सर्व एवात्मनः सतत्त्वव्यपेक्षया सूक्ष्मा इत्य् अविशेषणम् इदं तस्य स्यात् । **सर्वभूतमय** इति । सर्वभूतविनिवृत्त्युपायविज्ञानभाविता सर्वभूतमयः सामर्थ्याद् एव द्रष्टव्यम् । मयड् भावनायाम् । यथा मृन्मय इति । अचिन्त्यप्रभावत्वाद् **अचिन्त्यः** विशिष्टशक्तिसमागमाद् इत्य् उक्तम् । अतश् च **स एव स्वयम् उद्बभौ** । अपरे पुनः संसार्यात्मन एव सतो हिरण्यगर्भस्य **[९]** भोक्तुर् कर्तुश् च प्रधानप्रयोजकत्वेन वर्णयन्ति यथा वत्सस्य भोगाय क्षीरम् अचेतनं प्रवर्तते न माम् अप्त्नीरतो (?) । न परमात्मा नाम कश्चिद् अस्ति । षड्विंशकं तत्त्वम् इति । ज्ञापकं चात्राहुः । "एतदन्तास् तु गतयः (१.५०) इति । तद् एतद् अविरोधेन प्रकरणस्य व्याख्यानीयम् । समासेन चोत्पत्तिर् ब्रह्मणः श्लोकद्वयेनोक्ता । कथम् असौ प्रादुर्भूत इत्य् एवं पृष्टो विशेष प्रक्रियार्थम् आह । 

**सो ऽभिध्याय शरीरात् स्वात् सिसृक्षुर् विविधाः प्रजाः ।  
अप एव ससर्जादौ तासु वीर्यम् अवासृजत् ॥ १.८ ॥**

**सो ऽभिद्याय** किम् आत्माहुः शरीरोत्पत्तिः कथम् अण्डोत्पत्तिक्रमेण किम् अर्थं येन ततः **शरीरात् स्वात् सिसृक्षुः** **विविधा प्रजाः** किं तस्य शरीरम् अन्तरण्डस्य संसारमण्डलस्यापि प्रापापत्यः कायस् तस्मात् सिसृक्षुः प्रधानाद् वा शरीरं सृष्टम् एषण(वं)शीलः किं तद् विविधाः प्रजाश् चतुर्दशसंस्थं जगत् । तथा चार्थवादः । पौराणिकाश् च प्रजापतिशरीराद् एवादौ प्रजासर्गम् एवम् अण्डात् स्वशरीरम् उत्[पि]पादयिषुः प्रजासर्गार्थं किं कृतवान् । अण्डाधारभूता "**अप एव ससर्जादौ**" सृज्यमानानामपदं पर्मत्वाद् द्वितीयानिर्देशः । अपः ससर्जादौ । तस्याण्डोत्पत्तेर् जगतो वा **तासु वीर्यम् अवासृजत्** । वीर्यम् अण्डोत्पत्तिशक्तिर् अपाम् । एवं च तद् वीर्यम् अपां परिणामात् प्रजापईच्छया । तत्क्रमेण

**तद् अण्डम् अभवद् धैमं सहस्रांशुसमप्रभम् ।  
यस्मिन् जज्ञे स्वयं ब्रह्मा सर्वलोकपितामहः ॥ १.९ ॥**

**तद्** वीर्यम् अपां परिणामात् प्रजापतीच्छया तत्क्रमेण्**आण्डम्** **अभवद् धैमम्** हैमम् इव हैमम् उपमनोन् (उपमानार्थस्?) तद्गुणशब्दः अन्तरेणापि तद्धितार्थः । तद् यथा हारिद्रौ कुक्कुटस्य पादौ काषायौ गर्दभस्य कर्णाव् इति तत् पुनर् उपमानार्थः । अद्भिर् हि संशो(श्ले)षात् असङ्कोचाच् च हैमम् इवोच्यते तत्त्वशुद्धेर् वा । येन तत् **सहस्रांशुसमप्रभम्** । अतो वा **तद् धैमम्** उपचयपक्षेण वा इदम् उच्यते । **यस्मिन्** जातवान् **स्वयं ब्रह्मा** आत्माभिप्रायेण न परेच्छया इतरात्मवत् न त्व् अस्य प्राक् शरीरोत्पत्तेर् एव । तद् अयुक्तम् (?) । यत आह **सर्वलोकपितामहः** । येनायं सर्वलोकोत्पादयिता आगमोपपत्तिभ्याम् उक्तो नेतरः एवम् अस्यै वात्मेच्छया स्वशरीरग्रहणसामर्थ्यं संसार्यात्मनाम् ।एताम् एवं च यथोपदिष्टाम् अधुना प्रक्रियां नामधेयेन समर्थयति ॥

**आपो नारा इति प्रोक्ता आपो वै नरसूनवः ।  
ता यद् अस्यायनं पूर्वं तेन नारायणः स्मृतः ॥ १.१० ॥**

**आपो नारा इत्य्** उच्यते (-अन्ते) । येनैता नरेण ब्रह्माख्येनाण्डोत्पत्त्यर्थं सृष्टास् ता **यत्** येन कारणेन्**आस्यायनं** गमनम् आश्रयः अण्डान्तर्भूतशरीरस्य पूर्वं भुवनसृष्टेस् तेन कारणेनायं ब्रह्मा **[१०]** **नारायणः स्मृतः** । नारा आपः अयनम् अस्य सो ऽयं नारायणः । तथा च पौराणिकाः-

> सहस्रशीर्षः पुरुषो रुकवर्णस् त्व् अतीन्द्रियः ।  
> ब्रह्मा नारायणाख्यस् तु सृष्टोपसलिले (?) तदा ॥ इति ।

**यत् तत् कारणम् अव्यक्तं नित्यं सदसदात्मकम् ।  
तद्विसृष्टः स पुरुषो लोके ब्रह्मेति कीर्त्यते ॥ १.११ ॥**

**यत् तद्** इति सार्वनामिकाव् उद्देशनिर्देशशब्दौ सामान्यतः **कारणं** प्रधानपुरुषव्यतिरिक्तम् आचक्षते । कस्य । जगतः । प्रधानप्रवर्तयितुर् द्वारेण । कीदृशम् । **अव्यक्तम्** । अत्रापिशब्दो लोप(ः) सामर्थ्यात् । अव्यक्तम् अपि व्यक्तम् अपि । सशरीरम् अशरीरं चेत्य् अर्थः । **नित्यम्** इति तद्विशेषणम् । नित्यं कारणं न कदाचिद् अकारणम् एकदेशस्य वा **सदसदात्मकम्** इति सदसद्भावं सदात्मकं कार्यदर्शनात् । असदात्मकं चात्यन्तपरोक्षत्वाच् छशविषाणवद् उपचर्यते परं ब्रह्म । **तद्विसृष्टः स पुरुषो** भूतमयशरीराख्यो लोके ब्रह्मेति कीर्त्यते ब्रह्मप्रभवत्वात् । प्रधानविषयो ऽयं श्लोको वर्तनि(र्ण्ण्नी)यः । अपरे तु परमात्मविषयम् एतम् आचक्षते । एवम् असाव् अशरीरो ऽपि सर्वसाक्षिई भगवान् विशिष्टशरीरगर्भम् अण्डं निर्ममे ॥

**तस्मिन्न् अण्डे स भगवान् उषित्वा परिवत्सरम् ।  
स्वयम् एवात्मनो ध्यानात् तद् अण्डम् अकरोद् द्विधा ॥ १.१२ ॥**

**तस्मिन्न् अण्डे स भगवान् उषित्वा** [२ अक्ष् मिस्सिन्ग्] यकं कालं **परिवत्सरम्** । परिवत्सरशब्दो गर्भवृष्टिकालप्रदर्शनार्थः । नेतरपुरुषवत् पराधीनः । किं तर्हि । **स्वयम् एव** स्वेच्छयेत्य् अर्थः । ततो ऽनन्तरं गर्भवासकाले परिसमाप्ते **तद् अण्डम् अकरोद् द्विधा** । कथम् । **आत्मनो ध्यानात्** । आत्मनस् तत्रावस्थानकालपरिसमाप्तिम् अर्थलक्षणाद् बुद्ध्वा तद् अण्डम् औतराधर्येण द्विशकलम् अकरोत् ।

**ताभ्यां स शकलाभ्यां तु दिवं भूमिं च निर्ममे ।  
मध्ये व्योम दिशश् चाष्टौ अपां स्थानं च शास्वतम् ॥ १.१३ ॥**

जगदाधारसमुद्रं पृथिव्याभूतं वा सप्तधा निविष्टं महदादिस् तत्त्वसृष्टौ च सत्यां महाभूताण्डसृष्टिर् न च महदादितत्त्वसर्ग उक्तो यतस् तद्विवक्षयेदम् आरभ्यते । पूर्वम् एव च महाभूताण्डस्वशरीरसर्गात् ।

**उद्बबर्हात्मनश् चैव मनः सदसदात्मकम् ।  
मनसश् चाप्य् अहङ्कारम् अभिमन्तारम् ईश्वरम् ॥ १.१४ ॥**

**उद्बबर्ह** उद्धृतवान् । कुतः । **आत्मनः** कारणात् प्रधानात् क्रमेण किं तन् **मनः** कीदृशं **सदसदात्मकम्** इत्य् एतद् व्याख्यातं **मनसश् चे**ति । तञ् च भूतेन्द्रियसर्गं दर्शयति । **मनसश् चापि** **[११]** पूर्वम् **अहङ्कारं** तत्कारण्ं च । एवं तर्हीति वर्तते । कस् तस्य धर्मो यत आह । **अभिमन्तारम्** अस्मिन् प्रत्ययमात्रं तस्य वृत्तिर् **ईश्वरम्** । कस्य । स्वविकारस्य भूतेन्द्रियलक्षणस्य । उत्पन्नग्रहाभ्याम् अहङ्कारं च पूर्वतरम् ।

**मनान्तम् एव चात्मानं**

तत्कारणमुसुपञ्चबर्हेति (तत्कारणम् उक्तम् उद्बबर्हेति) वर्तते । आत्मशब्दस् तत्त्वपर्यायो वस्तु वात्मार्थत्वाद्ध्या (?) **महान्** उच्यते । तथा पुरुषार्थत्वाच् छरीरं पुरुषः 

> **सर्वाणि त्रिगुणानि च ।**

तन्मात्राणाम् उच्यन्ते । यद् अयम् आह 

> 	

**विषयाणां ग्रहीतॄणि शनैः**

तार्किकाभ्यनुज्ञातेन क्रेमेनेत्य् अर्थः ।

> **पञ्चेन्द्रियाणि च ॥ १.१५ ॥**

**पञ्च** बुद्धिलक्षणानि मनसा सह । **च**शब्दात् कर्मेन्द्रियाणि चेत्य् अर्थः ॥

**तेषां त्व् अवयवान् सूक्ष्मान् षण्णाम् अप्य् अमितौजसाम् ।  
सन्निवेश्यात्ममात्रासु सर्वभूतानि निर्ममे ॥ १.१६ ॥**

**षण्णाम्** इति षड्विशेषा उच्यन्ते । पञ्चतन्मात्राण्य् अहङ्कारश् चेति । एभिः सर्वम् इदं सृज्यते क्रमेण । कथम् । तन्मात्राभ्यो भूतानि, अहङ्काराद् इन्दिर्याणि । अन्ये [तु] **षण्णाम्** इत्य् अनेन मनःषष्ठानीन्द्रियाण्य् आचक्षते । 

**यन् मूर्त्यवयवाः सूक्षमास् तस्येमान्य् आश्रयन्ति षट् ।  
तस्माच् छरीरम् इत्य् आहुस् तस्य मूर्तिं मनीषिणः ॥ १.१७ ॥**

भूतसूक्ष्माश्रयणाच् **छरीरम्** इति शरीरनिर्वचनं पूर्वप्रक्रियासिद्ध्यर्थम् ।

**तत्राविशन्ति भूतानि महान्ति सह कर्मभिः ।  
मनश् चावयवैः सूक्ष्मैः सर्वभूतकृद् अव्ययः ॥ १.१८ ॥**

भूतसूक्ष्मपरिवेष्टितं लिङ्गं तद् **आविशति भूतानि महान्ति** स्थूलानि **सह कर्मभिः** सह कर्मेन्द्रियैः स्मृतिसङ्ग्रह वक्ति (?) भु(म)हावकाशदा[ने]नैव स्वधर्मैर् **मनश् चावयवैः सूक्ष्मैर्** मनसः सङ्कल्पाभि (?) मनो ऽध्यवसायैर् अवयवाः शुभाशुभसङ्कल्पा वा अनन्ताः **सर्वभूतकृच्** च मनो येन तच् छुभाशुभसङ्कल्पप्रभवं कर्म सर्वजगद्बीजम् । **[११]  
तेषाम् इदं तु सप्तानां पुरुषाणां महौजसाम् ।  
सूक्ष्माभ्यो मूर्तिमात्राभ्यः सम्भवन्त्य् अव्ययाद् व्ययम् ॥ १.१९॥**

**सप्तानाम्** इति । महान् अत्र सप्तमः परिगृह्यते । तदर्थं च तन्मात्राहङ्काराणाम् अपि पुनर् ग्रहण** *** तत्त्वानां सूक्ष्माभ्यां(भ्यो) मात्राभ्यः सामान्यानवस्थिताभ्यः सर्वम् इदं व्यक्तं सम्भवत्य् अव्ययाद् व्यययं (?) नित्याद् अनित्यं सम्भवति पुरुषशब्दः चैषां पुरुषार्थत्वाद् वेदितव्यः । अथ वा मनः षष्ठानाम् इन्द्रियाणां भूतसप्तनाम् अनिर्देशः पुरुषशब्दश् च पुरुषार्थत्वाद् इत्य् उक्तम् ।

**आद्याद्यस्य गुणं तेषाम् अवाप्नोति परः परः ।  
यो यो यावितिथश् चैषां स स तावद्गुणः स्मृतः ॥ १.२० ॥**

नेह पृथिव्याद्भूतानां क्रमो ऽभिप्रेतः । किं तर्हि । आकाशादि । वक्ष्यति हि "आकाशाज् (आकाशं) जायते तस्मात्" (१.७५) इत्य् एवम् । आकाशम् आद्यं तस्य शब्दो गुणः तस्मात् परो वायुः स्पर्शगुणस् तस्यापि शब्दः साम्सर्गिकस् तथा च द्विगुणो वायुर् एवं **यो यो** यावताः(तां) पूरणो **यावतिथः** द्वितीयस् तृतीयो वा भूतविशेषः भूतात्मा वा स **तावद्गुणः** द्विगुणस् त्रिगुणश् चतुर्गुणः पञ्चगुणो वा । एवं च भूतानाम् एकैकगुणत्वे सति संसर्गादिकम् अनेकगुणग्रहणं विज्ञेयम् । 

*अर्थनिवृत्तिम् उक्त्वा सञ्ज्ञादिवृत्तिम् इदानीम् आह* ।

**सर्वेषां तु स नामानि कर्माणि च पृथक् पृथक् ।  
वेदशब्देभ्य एवादौ पृथक् संस्थाश् च निर्ममे ॥ १.२१ ॥**

**सर्वेषां तु नामानीति** ब्राह्मणः क्षत्रियो वैश्य इत्य् एवमादीनि शास्त्रवति(वन्ति?) नेतराणि यान्य् अनार्यैर् भाष्यन्ते शक्तिजानि च नाभ्यादीनि आर्योक्तान्य् अपि सन्ति । **कर्माणि च** यजनादीनि **पृथक् पृथक्** विशिष्टानि च सा(का)म्यानि च **वेदशब्देभ्यः** एव मन्त्रार्थवादरूपेभ्यः सृष्ट्यादौ निर्मितवान् कर्मानुरूप्येण । तथा च पौराणिकाः ।

> आर्षाणि (चैव) नामानि याश् च वेदेषु दृष्टयः ।  
> शर्वर्यन्ते ********************** ॥  
> नामरूपं च भूतानां स्थितीनां च प्रपञ्चनम् ।  
> एवैता निर्मित (?) *** शब्देभ्य ईश्वरः ॥ इति ।

संस्थाश् चास्य पृथक् स्मार्ता लौकिक्यो वा — "इदम् अनेन कर्तव्यम् अन्यैश् (?) च पलायनान्वेनेति (पालनीयम् एव" इति ) ।

**कर्मात्मनां च देवानां सो ऽसृजत् प्राणिनां प्रभुः ।  
साध्यानां च गणं सूक्ष्मं यज्ञं चैव सनातनम् ॥ १.२२ ॥  
कर्मात्मनश् च देवाः** कर्माङ्गदेवताः तेषां स(सं)सर्जकस्य ते कर्मात्मानः **प्राणिनां** **साध्यानां च गणम्** । **कर्मात्मनाम्** इति वर्तते । अतिशयार्थश् च पुनर् निर्देशः । तथा च **सूक्ष्मम्** इत्य् आह । **यज्ञं चैव** बाह्यम् आध्यात्मिकं चेत्य् अर्थः । सनातनम् आ(म)नादिकालप्रवृत्त्या (?) नित्यम् । **[१३]  
अग्निवायुरविभ्यस् तु त्रयं ब्रह्म सनातनम् ।  
दुदोह यज्ञसिद्ध्यर्थम् ऋग्यजुःसामलक्षणम् ॥ १.२३ ॥**

ब्राह्मवादे आग्नेयः ऋग्वेदो, वायव्ये यजुर्वेदः, सौरः सामवेदः इति । केनचिद् वृत्तिसामान्येन एष्व् अवस्थितानां वेदानां तेभ्यो दोहनम् इत्य् उच्यते ।

**कालं कालविभक्तं(क्तीश्) च नक्षत्राणि ग्रहांस् तथा ।  
सरितस् सागराञ् छैलान् समानि विषमाणि च ॥ १.२४ ॥**

कालादिषु कानिचिद् यज्ञसिद्ध्यर्थानि कानिचित् । सुखानुभवप्रयोजनानि कानिचिद् उभयार्थानि वेदितव्यानि ।

**तपो वाचं रतिञ् चैव कामं च क्रोधम् एव च ।  
सृष्टिं ससर्ज चैवेमां स्रष्टुम् इच्छन् इमाः प्रजाः ॥ १.२५ ॥**

**तपश्** चान्नयणादि (चान्द्रायणादि?) प्रसिद्धं कर्मेन्द्रियकार्यः (कार्यम्) । **शब्दः** प्रियहितरूपः । नेन्द्रियम् उक्तत्वात् । **रति**(र्) तपसि प्रीतिर् न कामः । तथा च पुनर् वक्ति — **कामं च क्रोधं एव** (च) । एतत् प्रत्यनीकः संसार्यात्मा दर्मसृज्यमानानां स कर्माश्रयनिमित्तो ऽयं सृष्टौ द्रष्टव्यः । **सृष्टिं ससर्ज च** । एवमादिरूपां **सृष्टिम्** **इच्छन् इमाः प्रजाः** ।

**कर्मणां च विवेकाय (-कार्थं) धर्माधर्मौ व्यवेचयत् ।  
द्वन्द्वैर् अयोजयच् चेमाः सुखदुःकादिभिः प्रजाः ॥ १.२६ ॥**

**कर्मणां** चात्मसमवायिनाम् अभ्युदयप्रत्युत्थायहेतूनां पृथक् करणाय **धर्माधर्मौ** तदर्थौ प्रयोगौ तच्चब्दे नोच्ययेते । सामर्थात् तौ **व्यवेचयत्** । कथम् । अयं प्रयोगो धर्मायायं च पुनस् तद्विपरीतो ऽधर्माय । ताभ्यां चायं **सुखदुःखादिभिः अयोजयद् इमाः प्रजाः** । महदादि तत्र प्रसङ्गेनेदं बह्वभिधाय ताम् एवोपसंहरति भूतविशेषन्ताम् ।

**अण्व्यो मात्रा विनाशिन्यो दशार्धानां तु याः स्मृताः ।  
ताभिः सार्धम् इदं सर्वं सम्भवत्य् अनुपूर्वशः ॥ १.२७ ॥**

इदानीं कर्मत्वे निमित्तत्वे सत्य् एवं संसारस्यानादित्वाद् यत्र कुत्रचिद् उत्पन्नस्यात्मनः सर्वप्राणभृज् जातिधर्मं (मः) पूर्वाभ्यासात् प्रातः स प्रतिषिध्यते ।

**यस् (य्ं) तु कर्मणि यस्मिन् स न्ययुङ्क्त प्रथमं प्रभुः ।  
स तद् एव स्वयं भेजे सृज्यमानः पुनः पुनः ॥ १.२८ ॥**

पूर्वाभ्यासप्रतिबन्धे सत्य् अयं पुरुषः कर्मजातिसामर्थ्याद् वर्तमानजातिधर्मम् एव प्रतिपद्यते, **[१४]** तत्प्रतिपत्तिकर्मोपभोगवशेन वा केवलेन । यथा मत्स्यो जलतरणशयनप्रसूत्यनिमेषादीन्य् एव जात्यन्तरधर्मम् अभ्यस्तम् अप्य् एवं गवादयो ऽपि द्रष्टव्याः । किं पुनस् तत् कर्म यतो यस्य प्रदर्शनार्थम् अयं तेषां कर्म प्रतिपत्तिप्रपञ्चः प्रक्रियते ।

**हिंसाहिंस्रे मृदुक्रूरे धर्माधर्माव् ऋतानृते ।  
यद् यस्य सो ऽदधात् सर्गे तत् तत् स्या(स्वा)शयम् आविशत् ॥ १.२९ ॥**

**हिम्स्राहिंस्रे मृदुक्रूरे ऋतानृते** चेत्येवमादि यत् कर्म द्वन्द्वशः प्रसिद्धं समानार्थं प्राणिनिकायभेदाश्रयं तत् तेषां **धर्माधर्माव्** उपादाय भवति, नाकस्मिकम् । तथा च – निर्बीजः कर्म प्रतिपत्तिप्रपञ्चः प्राणिनाम् । एवम् अयं श्लोको व्यत्यस्तपदार्थसम्बन्धाच् च प्रगुणीकृत्याध्याहारेण व्याघातः प्रकृतार्थानुग्रहाय । किं पुनर् अत्रोदाहरणम् इदम् [इतीदम्] उच्यते ।

**यथर्तुलिङ्गान्य् ऋतवः स्वयम् एवर्तुपर्यये ।  
स्वानि स्वान्य् अभिपद्यन्ते तथा कर्माणि देहिनाम्(नः) ॥ १.३० ॥**

**यथर्तुलिङ्गानि** चूतमञ्जर्यादि(दी)नि । ऋतवो वसन्तादयः । स्वयम् एव परिवर्तमानाः क्रमेण **स्वानि स्वान्य् अभिपद्यन्ते** कर्तुं चूतमञ्जर्यादीनि लिङ्गानि कार्याणीत्य् अर्थः । एवं तत्र तत्र प्राणि(नि)कायेभ्यः उत्पद्यमानाः कर्मवशात् प्राणिनो ऽपि हिंस्राहिम्स्रादि कार्यकारणभूतान् स्वयम् एव प्रतिपद्यत इति तत्त्वसृष्ट्युपसंहारानन्तरम् इदानीम् अनेकप्रयोजनात्मा सृष्टिं प्रदर्शयिष्यन्न् इमां वर्णसृष्टिं तावद् आह – उत्तरार्थम् । 

**लोकानां तु विवृद्ध्यर्थं मुखबाहूरुपादतः ।  
ब्राह्मणं क्षत्रियं वैश्यं शूद्रं च निरवर्तयत् ॥ १.३१ ॥**

**विवृद्धिं** वृष्टिबाहुल्यं वा । एतच् चोभयं कर्मतः । कर्म च दृष्टादृष्टं ब्राह्मणादिसंश्रितम् । यतो ऽयमोतराधर्य्य(मुत्तराधर्य?)विवक्षयोपकारविशेषप्रदर्शनसम्बन्धेन वा मुखादिष्व् अग्न्यादिसम्बन्धापेक्षया वा मुखादिकर्मयोगाद् वा तत्प्रभावो गुणप्रवृत्त्योच्यते । वर्णानां तथा च कृत्वा मिथुनसम्प्रयोगद्वारेणेमां सृष्टिम् आचक्षते ।

**द्विधा कृत्वात्मनो देहम् अर्धेन पुरुषो ऽभवत् ।  
अर्धेन नारी तस्यां च विराजम् असृजत् प्रभुः ॥ १.३२ ॥**

बहूपकारसम्बन्धा धर्मापत्यधनेषु चा (वा) । विभागं नार्या स्वदेहार्धवादो गुणवाद् इति वृत्तानुकथनं वेदं यद्य् आगमोपपत्तिभ्याम् अविरुद्धवंसोपरं(?) नार्या सह विराजं दीप्तिमन्तम् आत्मविधम् एवासृजत् । **[१५]  
तपस् तप्त्वासृजद् यं तु स स्वयं पुरुषो विराट् ।  
तं मा(ं) वित्तास्य सर्वस्य स्रष्टारं द्विजसत्तमाः ॥ १.३३ ॥**

तेषां महर्षीणां **मनुर्** भगवान् सर्वस्य जगतः सम्भवन्त्य् आख्याय भूयः सुखप्रतिपत्तये दृष्टान्तत्वेन तं **ऽमा(ं) वित्त**" इत्यात्मानम् एव प्रदर्शयति । तथा च पौराणिकाः ।

> विराजम् असृजत् ब्रह्मा सो ऽसृजत् पुरुषं विराट् ।  
> पुरुषं तं मनुं विद्धि मानव्या यस्य ताः प्रजाः ॥

**अहं प्रजाः सिसृक्षुस् तु तपस् तप्त्वा सुदुश्चरम् ।  
पतीन् प्रजानाम् असृजं महर्षीन् आदितो दश ॥ १.३४ ॥**

उत्तरप्रकरणाभिसम्बन्धार्थः श्लोकः ।

**मरीचिम् अत्र्यङ्गिरसौ पुलस्त्यं पुलहं क्रतुम् ।  
प्राचेतसं वसिष्ठं च नारदं भृगुम् एव च ॥ १.३५ ॥**

एते महर्षयो विशेषनामभिर् अभिधीयन्ते । वेशेषप्रक्रियार्थम् ऋषिपूजायाम् एता तन्नामभिर् एते यथो(था) पूज्येरन् । तथा चोक्तं देवर्षिपितृतर्पणम् । 

**एते मनूंस् तु सप्तान्यान् ससृजुर् भूरितेजसः ।  
देवान् देवनिकायांश् च महर्षींश् चामितौजसः ॥ १.३६ ॥**

मन्वन्तराणां नामभिः सप्तानां स्मरणात् मन्त्राणां सप्ततोच्यते । मन्त्राणां देवनिन्दादीन्, ये च गणशः आख्यायन्ते वस्वादयः । एतांस् तु कर्मसिद्ध्यर्थम् असृजत् । तथोदकदानादिकर्मसिद्ध्यर्थम् ऋषि(ष्य)भिधानान् देवान् असृजत् । 

**यक्षो(क्ष)रक्षःपिशाचांश् च गन्धर्वाप्सरसो ऽसुरान् ।  
नागान् सर्पान् सुपर्णांश् च पितॄणां च पृथग्गणान् ॥ १.३७ ॥**

कर्मार्थम् आत्मभोगसिद्ध्यर्थं च एतान् असृजत् । मरीच्यादीनां च प्रजापतिसम्बन्धे नैतद् एषां पुनः सृष्ट्याभिधानम् अनुक्तं च किञ्चित् । (?)

**विद्युतो ऽशनिमेघांश् च रोहितेन्द्रधनूंषि च ।  
उल्कानिर्घातकेतूंश् च ज्योतींष्य् उच्चावचानि च ॥ १.३८ ॥**

विद्युदादीन्य् औत्पातिकस्य कर्मणः प्रदर्शनार्थानि । किं चान्यत् ।

**किन्नरान् वानरान् मत्स्यान् विविधांश् च विहङ्गमान् ।  
पशून् मृगान् मनुष्यांश् च व्यालांश् चोभयतोदतः ॥ १.३९ ॥  
[१६]  
कृमिकीटपतङ्गांश् च यूकामक्षिकमत्कुणान् ।  
सर्वं च दंशमशकं स्थावरं च पृथग्विधम् ॥ १.४० ॥**

उक्तप्रयोजनैषा सृष्टिः ।

**एवम् एतैर् इदं सर्वं मन्नियोगान् महात्मभिः ।  
यथाकर्म तपोयोगात् सृष्टं स्थावरजङ्गमम् ॥ १.४१ ॥**

एवं च कर्मनिमित्तः संसारो त्रासितो(दर्शितो?) भवति । मरीच्यादिप्रजापतिसृष्टेर् अयम् उपसंहारार्थः श्लोकः ।

**येषां तु यादृशं कर्म भूतानाम् इह कीर्तितम् ।  
तत् तथा वो ऽभिधास्यामि क्रमयोगं च जन्मनि ॥ १.४२ ॥  
पशवश् च मृगाश् चैव व्यालाश् चोभयतोदतः ।  
रक्षांसि च पिशाचांश् च मानुषांश् च जरायुजाः ॥ १.४३ ॥  
अण्डजाः पक्षिणः सर्पाः नक्रा मत्याश् च कच्छपाः ।  
यानि चैवं प्रकाराणि स्थावराणि चराणि च ॥ १.४४ ॥  
स्वेदजं दंशमशकं यूकामक्षिकमत्कुणान् ।  
ऊष्मणश् चोपजायन्ते यच् चान्यत् किञ्चिद् ईदृशः (शम्?) ॥ १.४५ ॥  
उद्भिज्जाः स्थावराः सर्वे बीजकाण्डप्ररोहिणः ।  
ओषध्यः फलपाकान्ता बहुपुष्पफलोपगाः ॥ १.४६ ॥**

उक्तानां पूर्वम् अत्र च प्रकरणे "**येषां तु यादृशं कर्म भूतानाम् इह कीर्तितम्**" इति नामधेयनिर्देशाद् एवैतत् । **कर्म कीर्तितं** कर्म तेषां कर्मजत्वान् नाम्नस् तद् यथा देवनाद् द्योतनाद् द्युस्थानाद् वा देवा, ऋषयो दर्शनाद्, यक्षणाद् यक्षाः, पिशिताशनात् पिशाचाः, गं(?) गमनात् गन्धर्वाः, अप इव सुरसः अप्सरसः अमृताख्यायः(?) सुरा वा, अलाभाद् असुराः, नास्त्य् एषाम् अगम् इति नागाः, सर्पणात् सर्पाः, शोभनपतनात् सुपर्णाः, पात्रत्वात् पितरः, नानाद्योतनाद् विद्युतः, अत्यर्थशातादशनिः, सेकात् मेघाः, रोहितत्वाद् रोहितः, इन्द्रजालपदयथात्थदर्शनाद् इन्द्रधनुः, ऊर्ध्वकृतत्वाद् उल्काः, मिश्रीभावाद् यूकाः, शरीरभक्षणान् मत्कुणः, इत्येवमादि ।

**अपुष्पाः फलवन्तो ये ते वनस्पतयः स्मृताः ।  
पुष्पिणः फलिनश् चैव वृक्षास् तूभयतः स्मृताः ॥ १.४७ ॥  
[१७]**

**वृक्षा वनस्पतय** इति नेदं व्यवस्थार्थम् उच्यते । किं तर्हि । उभयम् उभयत्र । वृक्षा वनस्पतयो वनस्पतयो वृक्षाः । एवं च सति वृक्षग्रहणेन वनस्पतिग्रहणं सर्ववनस्पतीनाम् इष्टो (?) यथार्थ इति वृक्षे वनस्पतिशब्दो दृष्टः । अयं च वक्ष्यति । "वनस्पतीनां सर्वेषाम् उपभोगो यथा यथा" (८.२८५) इति । न च तत्राम्रादिवृक्षपर्युदासः शक्यो विज्ञातुं शास्त्रान्तराभावात् समानकार्यत्वाच् च ।

**गुच्छगुल्मं तु विविधं तथैव तृणजातयः ।  
बीजकाण्डरुहाण्य् एव प्रताना वल्ल्य एव च ॥ १.४८ ॥**

वृक्षादिस्थावरात्मानो हि सर्व एवैते ।

**तमसा बहुरूपेण वेष्टिताः कर्महेतुना ।  
अन्तःसज्ञा भवन्त्य् एते सुखदुःखसमन्विताः ॥ १.४९ ॥**

**तमसा** धर्मेण **बहुरूपेणा**नेकप्रकारेण **वेष्टिताः** सम्बन्धाः शिष्टाकरणप्रतिषिद्धसेवनारूपेनासत्**कर्महेतुना** **अन्तःसञ्ज्ञा भवन्त्य् एते** सर्व एव स्थावरात्मानः यथा जले बालेव (?) पुरुषे विद्यमानाव् इन्द्रियवृत्तिदोषप्रसङ्गाद् अन्यतो वा कारणान् नाविर्भवति एवं वृक्षादिषु विद्यमानापीन्द्रियवृत्तिः प्राणादिवृत्तिश् च जातिप्रबन्धान् नाविर्भवति । कर्मतः उभाभ्यां सुखदुःकाभ्यां श[१ अक्ष् उन्च्लेअर्]नितास् तु चैतन्यावभवति (?) । तथा च श्रुतिः "स यां शाखो(खां) जीवो जहाति अथ सा सुष्यति" इति । न्यायश् च तद्विरुद्धो न प्रमाणम् इत्य् उक्तम् । एवं च सति,

**एतदन्तास् तु गतयो ब्रह्माद्याः समुदाहृताः ।  
घोरे ऽस्मिन् भूतसंसारे नित्यं सन्ततयायिनि ॥ १.५० ॥**

तथा । धर्माधर्मनिमित्तत्वं संसारस्याश्रितत्वं भवत्य् उत एवं च व्यासः ।

> ऊर्ध्वमूलम् अधःशाखम् अश्वत्थं प्राहुर् अव्ययम् ।  
> छन्दांसि यस्य पर्णानि यस् तं वेद स वेदवित् ॥ [भ्ग् १५.१]

इत्येवमादिना कर्मतो जगतुत्पत्तिप्रदर्शनानन्तरम् इदानीं तस्योपसंहारं प्रलयाख्यं दर्शयति ।

**एवं सर्वं स सृष्ट्वेदं मां चाचिन्त्यपराक्रमः ।  
आत्मन्य् अन्तर्दधे भूयः कालं कालेन पीडयन् ॥ १.५१ ॥**

भोगस्थितिकालम् उपसंहारकालेन तिरस्कुर्वन् यथेह पुरुषो जाग्रद्वृत्त्या तिरस्करोति एवम् इहाधिकस्य पुनर् हेतोर् येन इति । येन,

**यदा स देवो जागर्ति तदेदं चेष्टते जगत् ।  
यदा स्वपिति शान्तात्मा तदा सर्वं निमीलति ॥ १.५२ ॥**

दृष्टो हि लोके व्यापारो परमः स्वापकाले पुरुषस्य । एवं च,

**तस्मिन् स्वपिति तु स्वस्थे कर्मात्मानः शरीरिणः ।  
स्वकर्मभ्यो निवर्तन्ते मनश् च म्लानिम् ऋच्छति ॥ १.५३ ॥**

यथा तथेहापीति ।

**युगपत् तु प्रलीयन्ते यदा तस्मिन् महात्मनि ।  
तदायं सर्वभूतात्मा सुखं स्वपिति निर्वृतः ॥ १.५४ ॥**

हिरण्यगर्भजगदुपसंहारप्रदर्शनप्रसङ्गेनाधुना संसार्यात्मन उत्क्रान्तिं दर्शयति ।

**तमो ऽयं तु समाश्रित्य चिरं तिष्ठन्ति सेन्द्रियः ।  
न यः स्वं कुरुते कर्म तदोत्क्रामति मूर्तितः ॥ १.५५ ॥  
यदाणुमात्रिको भूत्वा बीजं स्थास्नु चरिष्णु च ।  
समाविशति संसृष्टस् तदा मूर्तिं विमुञ्चति ॥ १.५६ ॥  
एवं स जाग्रत्स्वप्नाभ्याम् इदं सर्वं चराचरम् ।  
सञ्जीवयति चाजस्रं प्रमापयति चाव्ययः ॥ १.५७ ॥**

प्रकृतार्थोपसंहारार्थः श्लोकः उत्पत्तिप्रलयाव् अस्य जगतो ऽभिधायेदानीं स्थितिकालप्रदर्शनप्रकरणार्थोपन्यासार्थम् इदं प्रस्तौति ।

**इदं शास्त्रं तु कृत्वासौ माम् एव स्वयम् आदितः ।  
विधिवद् ग्राहयामास मरीच्यादींस् त्व् अहं मुनीन् ॥ १.५८ ॥**

शास्त्रकरणाल् लिङ्गाच् छास्त्रं कुर्वन् । न तु धर्मं येन मनोर् अपि ह्य् अन्यत एवागमधर्मावगमं स्यात् (?) तथा चानादिताम् अस्य धर्मस्य व्याकरोति शास्त्रस्य साधुत्वाख्यापनाय **मरीच्यादींश्** चोदाहरति । तद् एवम् **इदं** स्वायम्भुवं **शास्त्रं** दर्शयित्वान्तरशेषतया भगवान् मनुर् इदम् आह ।

**एतद् वो ऽयं भृगुः शास्त्रं श्रावयिष्यत्य् अशेषतः ।  
एतद् धि मत्तो ऽधिजगे सर्वम् एषो ऽखिलं मुनिः ॥ १.५९ ॥  
ततस् तथा स तेनोक्तो महर्षिर् मनुना भृगुः ।**

अर्थतो न तु शब्दतः ।

**तान् अब्रवीद् ऋषीन् सर्वान् प्रीतात्मा श्रूयताम् इति ॥ १.६० ॥**

प्रीतात्मत्वं च प्रवचनशक्तिसम्भावनया गुरुनियोगाद् युक्तम् अनेकशिष्यसन्निधौ भृगुनियोगार्थः श्लोकः । स्वगोत्रप्रीत्या च भृगुः कल्पितो ग्रन्थकारेण यथा । भूतानुकथां वा इदानीं स्थितिकालं मन्वन्ताख्यं जगतो वक्ष्यामीत्य् अनेनाभिप्रायेणेदम् आह । **[१९]  
स्वायम्भुवास्यास्य मनोः षड्वंश्या मनवो ऽपरे ।  
सृष्टवन्तः प्रजाः स्वाः स्वाः महात्मानो महौजसः ॥ १.६१ ॥**

तान् मनुपुत्रान् (?) विशेषनामभिः प्रदर्शयति व्यवहार्थम् ।

**स्वारोचिषश् चोत्तमश् च तापसो रैवतस् तथा ।  
चाक्षुषश् च महातेजा विवस्वत्सुत एव च (?) ॥ १.६२ ॥**

तुल्यशक्तिप्रभावत्वम् एषां दर्शयति ।

**स्वायम्भुवाद्याः (ख्यः) सप्तैते मनवो भूरितेजसः ।  
स्वे स्वे ऽन्तरे सर्वम् इदम् उत्पाद्यापुश् चराचरम् ॥ १.६३ ॥**

**आपुः** पालितवन्तस् ते । एवम् एते **मनवः** समानबलवर्धयोर् विज्ञेयः (वृद्धयो विज्ञेयाः?) विशिष्टकालानि मन्वन्तराणि तानि चैभिः समाख्यायन्ते । यवर्त्तनो (?) मन्वादिभिः मन्वन्तरे कालपरिमानावधारणायेदम् अधुनोच्यते ।

**निमेषा दश चाष्टौ च काष्ठास् त्रिंशत् तु ताः कला ।  
त्रिंशत्काला मुहूर्तं स्याद् अहोरात्रं तु तावता (तः) ॥ १.६४ ॥  
अहोरात्रे विभजते सूर्यो मानुषलौकिके ।  
रात्रिः स्वप्नाय भूतानां चेष्टायै (?) कर्मणाम् अहः ॥ १.६५ ॥  
पित्र्ये रात्र्यह्नी मासः प्रविभागस् तु पक्षयोः ।  
कर्मचेष्टास्व् अहः कृष्णः शुक्ल¥ स्वप्नाय शर्वरी ॥ १.६६ ॥  
दैवे रात्र्यह्नी वर्षं प्रविभागस् तयोः पुनः ।  
अहस् तत्रोदगयनं (?) रात्रिः स्याद् दक्षिणायनम् ॥ १.६७ ॥  
ब्राह्मस्य तु क्षपाहस्य यत् प्रमाणं समासतः ।  
एकैकशो युगानां च क्रमशस् तन् निबोधत ॥ १.६८ ॥  
चत्वार्य् आहुः सहस्राणि वर्षाणां तत् कृतं युगम् ।  
तस्य तवच्छती सन्ध्या सन्ध्यांशश् च तथाविधः ॥१.६९ ॥  
इतरेषु ससन्ध्येषु ससन्ध्यांशेषु च त्रिषु ।  
एकापायेन वर्तन्ते सहस्राणि शतानि च ॥ १.७० ॥  
[२०] यद् एतत् परिसङ्ख्यात आदाव् एव चतुर्युगम् ।  
एतद् द्वादशसाहस्रं देवानां युगम् उच्यते ॥ १.७१ ॥  
दैविकानां युगानां तु सहस्रपरिसङ्ख्यया ।  
ब्राह्मम् एकम् अहर् ज्ञेयं तावतीं रात्रिम् एव च ॥ १.७२ ॥  
तद् वै **(ततो)** युगसहस्रान्तं ब्राह्मं पुण्यम् अहर् विदुः ।  
रात्रिं च तावतीम् एव ते ऽहोरात्रविदो जनाः ॥ १.७३ ॥**

संस्तुतिर् दर्शनार्थानां ह्य् अकस्मात् स्तुतिः प्रवर्तत इति कृत्वा,

**तस्य सो ऽहर्निशस्यान्ते प्रसुप्तः प्रतिबुध्यते ।  
प्रतिबुद्धश् च सृजति मनुः सदसदात्मकम् ॥ १.७४ ॥**

अन्तरालप्रलयानन्तरं प्रतिबुद्धस्य हिरण्यगर्भस्यायं पिण्डसृष्ट्यर्थो निर्देशः । अथ वा महाप्रलयकालपरिसमाप्त्यनन्तरं परमात्मनः । तथा च वक्ष्यति- "इत्य् एषां सृष्टिर् आदितः" (१.७८) इति ।

**मनःसृष्टिर् विकुरुते चोद्यमानः(नं) सिसृक्षया ।**

हिरण्यगर्भपक्षे मनस् तदन्तःकरणं पिण्डसृष्ट्तिं विकुरुते । परमात्मपक्षे तु महतत्त्वम् आध्यं मनस् तथा च पौराणिकाः ।

> बुद्धिर् मनो ऽथ विज्ञानं विकारः प्रथमं तथा ।  
> पर्यायवाचकाः शब्दाः महतः परिकीर्तिताः ॥

प्रपञ्चतन्मनो महत्सृष्टिं विकुरुते । स्वविकारस्याहङ्कारस्य चोद्यमानम् । केन । 

परमात्मनः सिसृक्षया ।

**आकाशं जायते तस्मात् तस्य शब्दं गुणं विदुः ॥ १.७५ ।  
आकाशात् तु विकुर्वाणात् सर्वगन्धवहः शुचिः ।  
बलवान् जायते वायुः स वै स्पर्शगुणो मतः ॥ १.७६ ॥  
वयोर् अपि विकुर्वाणाद् विरोचिष्णु तमोनुदम् ।  
ज्योतिर् उत्पद्यते भास्वत् तद् रूपगुणम् उच्यते ॥ १.७७ ॥  
ज्य्तोतिषश् च विकुर्वाणाद् आपो रसगुणात्मिकाः [-गुणाः स्मृताः] ।  
अद्भ्यो गन्धगुणा भूमिर् इत्य् एषा सृष्टिर् आदितः ॥ १.७८ ॥**

एभिः श्लोकैर् इमां महाभूतसृष्टिं सामान्यत उक्त्वा विशेषतो व्याचष्टे । एकप्रकरणार्थं च त्वन्यन् (?)महदादि तत् सर्वं पुनस् तथैवोत्पद्यत इति द्रष्टव्यम् एवमाद्यं न त्व् असृष्टिप्रक्रियाशेषम् अभिधायेदं प्रक्रिय्[आ]म् अधिकृत्योच्यते ।

**तत् प्राग् द्वादशसाहस्रम् उदितं दैविकं युगम् ।  
[२१] तद् एकसप्ततिगुणं मन्वन्तरम् इहोच्यते ॥ १.७९ ॥**

मन्वन्त्रकालपरिणामावधारणार्थः श्लोकः । एवम्,

**मन्वन्तराण्य् असङ्ख्यानि सर्गः संहार एव च ।  
क्रीडन्न् इवैतत् कुरुते परमेष्ठी पुनः पुनः ॥ १.८० ॥**

कृतयुगादिस्वभावः इदानीं निर्दिश्यते प्रकरणप्राप्तः ।

**चतुष्पात् सकलो धर्मः सत्यं चैव कृते युगे ।  
नाधर्मेणागमः कश्चिन् मनुष्यान् उपवर्तते ॥ १.८१ ॥**

यो ऽयं वर्ण**धर्मश्** चतुर्विधः **चतुष्पाद्** एष **सकलः** समग्र अपि गुणो यथोपदेशम् अनुष्ठीयते ऽधिकृतः पुरुषैः **कृतयुगे** कस्य हेतोः । येन "**सत्यं चैवे कृते युगे**" इति समानम् उभयोर् विशेषणम् । **च**शब्दः समुच्चयाभावात् पादपूरणार्थः श्रद्धासमुच्चयार्थो वा । **एव**शब्दो ऽवधारणार्थः । सत्यम् एव तदातिशयवतः श्रद्धासहितं न तद्विपर्ययेणातो भवत्य् एते तद् एवं तथा च त्रेतादिषु धर्मसङ्कोचावहे तु मनृतादिपदार्थं (त्व् अनृतादि?) वक्ष्यति "चोरिकानृतमायाभिर् धर्मश् चापैति पादशः" (१.८२) इति । यतश् चैतद् एवम् अतः श्रद्धासामर्थाद् अयं **चतुष्पाद्** वर्णधर्मस् तदानीम् असौ सत्क्[आ]लो (सकलो?) भवति एवं च कृत्वा युक्तम् असत्त्वस्य हेत्वर्थं पृथग्वचनम् । यतश् चैतद् एवम् अथः । नाधर्मेण व्यवस्था तानोवधिगमः (?) कश्चिद् वेदशास्त्रस्य स्मृतेर् वा **मनुष्यान् उपवर्तते** । कारणाभावाद् धेत्वर्थनिगमनार्थः उत्तरश्लोकार्धः । अथ वा सं चैवेत्य् एतद् अन्यथोच्यते (?) । कथम् । सत्त्वं हि यथाभ्युपगमनानुष्ठानम् अपि गुणत्वे ऽपि सति पदार्थान्तरार्थाद् वक्तव्यम् अस्य प्रदर्शनम् । यथा "मासम् इमं श्राद्धं करिष्ये" इत्य् अभ्युपगम्याविगुणं च तत् करोत्य् अथाभ्युपगतं कालम् । एवम् अन्यद् अपि (?) च कर्तव्यम् उदाहरणीयं च । तथा च युक्तोपदेशम् इदं पृथक् पृथक् पूर्वस्माद् इतरत्र सत्यवचनसाकाल्यान्तर्भावाद् अवचनीयम् अस्मिन्न् अर्थे । तथा च पदार्थभेदाद् उक्तसमुच्चयार्थश् च शब्दो युक्तो ऽस्मिन् पक्ष इत्य् एव शब्दश् चोभयावधारणार्थः । अन्यत् समानम् । पूर्वेणाथवा गुणशब्दो ऽयं **चतुष्पाद्** इव चतुष्पाद् अयं **धर्मस्** तस्मिन् काले यथा लोके शवादिपदार्थश् चतुष्पाद् एव धर्मो ऽपि तद्गुणयोगाच् चतुष्पाद् उपर्यते तद्गुणयोगश् च सकलत्वम् अवैगुण्यं च तदानीं धर्मस्य यतो ऽयम् अपि चेच् चतुष्पाद् उच्यते । गुणत्वे (?) । सत्स्व् अपि चतुष्पादेषु कृतयुगस्वाभाव्यात् । "**सत्यं चैव कृते युगे**" इत्येवमादि समानं पूर्वेण । अपरे तु चतुरः पादान् आचक्षते । तपोज्ञानयज्ञदानानि वक्ष्यमाणानि "तपः परं कृतयुगे" (१.८६) इत्येवमादीनि । तद् अयुक्तं प्रमाणाभावाद् अन्यपरत्वोच्य(?) तदभिधानस्याश्रमाच् च (?) तेषाम् अप्य् एतत् ब्राह्मणादिवर्णधर्मैकदेशोभिधानात् तद् अयुक्तश् चतुष्पाच्छब्दे ऽन्यकृत्सत्त्वाद् धेत्वभावाच् च ।

**इतरेष्व् आगमाद् धर्मः पादशस् त्व् अवरोपितः ।  
[२२] चौरिकानृतमायाभिर् धर्मश् चापैति पादशः ॥ १.८२ ॥**

**इतरेषु** त्रेतादिषु **आगमाच्** छास्त्राद् धर्मव्यवस्थारूपो यः असौ **पादशो ऽवरोपितः** प्रतियुगं तस्य पादः पादशः । केन । **चौरिकानृतमायाभिः** । नात्र यथासङ्ख्यं चौरिकादीनां त्रेतादिषु दृष्टि(ष्ट?)विरोधात् । किं तर्हि । सर्वान्य् एवैतानि त्रेतादिषु विद्यमानानि धर्मसङ्कोचहेतुत्वेनोपदिश्यन्ते विकल्पितानि बह्वल्पतया तारतम्यम् आश्रित्य । एवं च सति "**धर्मश् चापैति पादशः**" इति यद् इदं द्वितीयं धर्मग्रहणम् एतन्मुख्यस्याभ्युदयहेतोर् व्यवस्थाकार्यस्य धर्मस्याभावं दर्शयति कारणाभावात् । यतश् चैतद् एवम् अतः,

**अरोगाः सर्वसिइद्धार्थाश् चतुर्वर्षशतं युगाः (शतायुषः) ।  
कृते त्रेतादिषु त्व् एषां वयो ह्रसति (?) पादशः ॥ १.८३ ॥**

**अरोगा** रोगकरणाभावात् तदानीं काम्यकर्मसाफल्याच् च **सर्वसिद्धार्थास्** **चतुर्वर्षशतायुष** इत्य् अत्र **शत**शब्दो बह्वर्थो न गणनार्थशास्त्रविरोधाद् एतद् वक्ष्यामः । एवं द्राघिष्ठकालायुषश् चतुर्वर्णशतायुषो मनुष्याः कृतयुगस्वभावतो धर्मानुग्रहेण चेदानीन्तनेभ्यो दीर्घायुषस् **त्रेतादिष्व् एषां** यथा **वयो ह्रसति** **पादशः** एवं सिद्ध्यारोग्ये अपि ह्रसतः प्रदर्शनार्थत्वात् वयोग्रहणस्य । युक्तश् च तयोः प्रकृतत्वादिग्रहणं सतां नार्थत्वाद् युग्स्वभावानुविधानेन चैवं वा,

**वेदोक्तम् आयुर् मर्त्यानाम् आशिषश् चैव कर्मणाम् ।  
फलन्त्य् अनुयुगं लोके प्रभवाश् च शरीरिणाम् ॥ १.८४ ॥**

तत्र **वेदोक्तं** नाम्**आयुषः** सहस्रसंवत्सरादिषु तदनुष्ठतॄणां यदर्थं गृहीतं तन् न । "शतायुर् वै पुरुषः" इत्येवमादिशास्त्रविरोधाद् अयम् अप्य् [१ अक्ष् उन्च्लेअर्]अद् अह्नां वा तदशक्यत्वात्" (?) इति सूत्रकारैः कल्प्यान्त(कल्प्यते?) । तद् अपि प्रधानकल्पनायाम् असम्भवत्यां(न्त्यां) गुणाद्य् (?) आश्रयितुं युक्तं स्याद् यथा च प्रधानकल्पनोपरोधन्यायोन्त(?) न कल्प्यते । तथा च वक्ष्यामः । अथायुर्वेदे यद् उक्तं तत् परिभक्तं (?) सहस्रसंवत्सरप्रापकं कर्म तत्संविवक्षिते इदम् उच्यते । तथा च शिष्टमूर्तिः (शिष्टैर् उक्तम्?) "दशवर्ष्सहस्राणि रामो राज्यम् अकारयत्" । अस्मिन् सहस्रसंवत्सरादिषु प्रभावन्तस् तेन कर्मणाधिक्रियन्ते अश्वमेधाधिकारवत् । न चैकदा श्रुत्यर्थादर्शनाद् असामर्थ्यं वेदशास्त्राख्या(त्राण्य)नुमातुं शक्यम् अश्वमेधवद् अ(य)म् एव **आशिषः** श्रौत**कर्मणां** कार्याणां प्रवर्तिताः(तिकाः) पुत्रादिप्रयोजनाः **फलन्त्य् अनुयुगं लोके** कृतादियुगस्वभावानुविधानेन कर्मवैगुण्ये सति । सत्यं तस्य फलप्रधानप्रतिबन्धाभावात् । **प्रभावश् च शरीरिणाम्** । न श्रौतस्मार्तकर्माधिकारपुरुषाणाम् अन्तर्धानावेशाकाशम् अनभिचाराभिशापादि । "**फलन्त्य् अनुयुगं लोके**" इति वर्तते । एवं च सत्य् उक्तसम्बन्धार्थापेक्षयेदम् उच्यते ।

**अन्ये कृतयुगे धर्माश् त्रेतायां द्वापरे परे ।  
[२३] अन्ये कलियुगे नॄणां युगह्रासानुरूपतः ॥ १.८५ ॥**

युगह्रासानुरू [२० अक्ष् मिस्सिन्ग्] र्थो ऽनुवदम् इदम् अन्यद् युगस्वभावानुविधानं प्रकरणे तद्धर्माणां तदनुविधानं वक्तव्यताम् अपं(?) न शिष्यते । 

**तपः परं कृतयुगे त्रेतायां ज्ञानम् उच्यते ।  
द्वापरे ज्ञानम् एवाहुर् दानम् एव कलौ युगे ॥ १.८६ ॥**

सर्वयुगेषु सर्वप्रकारो धर्म आचार्यमाण उपलभ्यते । प्राधान्यं त्व् एषां युगस्वभावानुविधानेन विवक्षितत्वेन्(एदम्) उक्तं पुरुष् [१२ अक्ष्. मिस्सिन्ग्] नेनैषां प्रायो वृत्तिर् एवम् इमं स्वभावभिन्नकृतयुगादिकालविशेषं मनुशास्त्राद् उपलभ्य विस्मयान् मीमांसकः चोदयामास- "सर्वम् एवैतद् अत्यन्ता प्रत्यक्षत्वाद् अश्रद्धेयम् । अतो यादृश ** दीनां कालस् तादृक् सर्वदे [१ अक्ष् उन्च्लेअर्]न सन्ति कृतयुगादयः कालविभागास् तद्धर्माश् च" । यत इदम् अत्रोच्यते । अस्माद् अप्रत्यक्षतो ऽप्य् अस्ति देवसंवत्सरश् चतुर्युगादि मनुष्यकालं स्मृत्यन्वाख्यानसामर्थाद् यथेह धर्माधर्मप्राप्तिव्यवहारव्यवस्था इदंशास्त्रप्रामाण्याद् अस्तीति गम्यते, एवम् अत्र प्रमाणाभावे ऽपि स्मृतिशास्त्रेण चतुर्युगादिर् अप्य् अध्यवसेयः कालः । अथ वाभ्युपगम्यते । असौ कर्तव्याकर्तव्यव्यवस्थापि तर्हि नास्मात् प्रतिपादनीया, विशेषो वा वचनीयः । यत् सामर्थ्यगृहीतस्यास्य कुशलाकुशलकर्मव्यवस्थासाधुत्वम् एव भवति । नेतरत्र । स वैकप्रमाणशस्त्राक्यः तयोः पदार्थयोः सत्ता वासत्ता वा प्रतिपादको विशेषो दुर्वचः । न चान्तरेण तद्विशेषवचनम् अयं कर्मकालव्यवस्थायाः सदसद्विभागो वचनीयो न युक्तः प्रतिपत्तुम् । निष्कारणे च तद्विभागप्रतिपत्तिनिर्बन्धो विपर्ययैषमिकत्वे (?) अपि प्राप्नुयाताम् । ते चानिष्टत्वात् स्वपक्षोपरोधिनी । मारुताम् इति । यतः कुशलाकुशलकर्मव्यवस्थाप(व)द् अवश्यानुज्ञेया । यतो न प्रमाणादि (नि)यमः । लौकिकी कृतयुगादिकालव्यव (१ अक्ष् उन्च्लेअर्) [स्था ?] भवतीति । तथा दृष्टस्याहोरात्रपक्षमासर्त्वयनसंवत्सरलक्षणस्य कालात्मनो विद्यमानस्यान्वाख्यानं स्मृत्या तथैवादृष्टस्यापि देवदेवसंवत्सरचतुर्युगादेः स्वत एव तदन्वाख्यानं भवितुम् अर्हति नासतः । न चैकागमप्रमाणसद्भावोपनिबन्धनयोः कालयेश्च (?) तुल्यप्रमाणत्वात् सदसद्भावः शक्यः कल्पयितुम् असति विशेषे । न च तद्विशेषप्रमाणं शास्त्रगतं किञ्चिद् उपलभामहे । येनैतत् प्रतिपाद्यामहे । न च लोकसम्प्रतिपत्तिप्रमाणान्तरानुग्रहलक्षणो विशेषो ऽस्य भेदे समर्थः कृतो निरपेक्षत्वाद् अलौकिकार्थप्रतिपत्तौ स्मृतिशास्त्रस्य । यथा हीदम् अलौकिकस्य धर्मस्य धर्माधर्मसाधनयोर् हेतुफलसम्प्रतिपादने समर्थत्वान् न प्रमाणान्तरम् अपेक्षते, एवं सर्वार्थेष्व् अलौकिकेषु । तस्माद् अयम् अविशेषस्मृत्यनुज्ञायैतं(?) विशेषम् उच्यते [स्मृत्यनुज्ञाय चैनं विशेषम् उच्यते] । एवं हि कल्प्यमाने यत्र यत्र न्यायानुग्रहः शास्त्रस्य, तत्र तत्र प्रामान्यं स्याद् वा । अन्यत्रैवं च सापेक्षत्वादिसमर्थम् । धर्माधर्मप्राप्ति[११ अक्ष्. मिस्सिन्ग्]पद्येत । न च न्यायप्रमाणगम्या कर्मव्यवस्थेष्यते । अप्राप्ते च **[२४]** शास्त्रम् अर्थवद् भवति, न च प्रमाणान्तरप्राप्ते । यतो न किञ्चिद् एतत्तुल्यश् च प्रमाणान्तरानुग्रहे [१९ अक्ष् मिस्सिन्ग्]ख्यानशास्त्रं प्रत्यक्षप्रमाणान्तरानुगृहीतत्वात् यथा भूतार्थवचनं कल्प्यते एवं देवसंवत्सरचतुर्युगादिकालात् कथनशास्त्रम् अपि प्रमाण[१९ अक्ष् मिस्सिन्ग्]माणम् उक्तम् । यथायम् अत्यन्तालौकिकयोर् धर्माधर्मसाधनयोः हेतुफलसम्बन्धव्यवस्था पदार्थः प्रत्यक्षानुमानयोः प्रमाणयोर् अविषयभूतस्मृतिशास्त्रप्रमाणदृष्टम् उभयम् अप्य् अलौककः कालः अविहितसर्वातीन्द्रियार्थदर्शनसमर्थेन स्मृतिशास्त्रेणान्वाख्यातम् ॐ इति प्रतिपादनीयः । न ह्य् एकदेशे तत्प्रमाणम् अप्रमाणं चैकादश इति युक्तम् एवं प्रतिपत्तुम् कारणाभावादृष्टेन चाहोरात्रादिकालविभागे ऽयं दृष्टः कालप्रपञ्चः (?) सङ्गच्छतेति विरोधेन यतो ऽयम् अनुमानागमप्रमाणानुगृहीतसद्भावस् तदविरोधी न च युक्तः प्रत्याख्यातुम् । न च राजवृत्तमात्रम् एव कृतयुगादयः । परमार्थयुगेषु हियसु(?) तत् सत्य् उपपत्तेः । तुल्यशास्त्रप्रमाणानां च पदार्थानां दृष्टवद् अदृष्टसिद्धिर् दृष्टान्तः । तद् यथा जम्बुद्वीपमण्डलस्य प्रसिद्धस्य प्रमाणशास्त्रप्रपञ्चस्य हिमवदर्वाग् वा प्रपञ्चदृष्ट्या पुराणशास्त्रात् तत्परभागो ऽपि समानशास्त्रस् तथारूपो ऽस्तीति प्रतीयत, एवं ज्योतिश्शास्त्रोपदिष्टस्य पदार्थराशेर् एकदेशग्रहणेन चन्द्रसूर्योपरागादिना परिशिष्टस्यापि यात्रालग्नादेर् यथाशास्त्रम् अस्तित्वानुमानम् अपि प्रतिषिद्धं वैदिकेषु च पदार्थेष्व् एवम् एव मन्त्रविध्युत्पन्नः पुत्रादिपदार्थः साक्षात् कृत्वो(त्वा) दृष्टस्य स्वर्गादेर् अनुमानं यथैवम् इहापि दृष्टादृष्टयोः कालव्यवस्थयोर् एकशास्त्रप्रमाणत्वात् दृष्टप(व)द् अदृष्टसिद्ध्या भवितव्यं यदि चैतद् अस्तित्वं वेदशास्त्रस्मृतिप्रमाणादिविरोधे वर्तेत ततो न प्रतिपद्ये हि तदसद्भावः (?) । यथा पुरुषौदासीन्यं कतर्त्तत्व(?)वचनविरोधेन वर्तमानं नाभ्यनुज्ञायते एवम् इहापि स्यान् न च मानप्ये(व्ये)व (?) केवला स्मृतिर् अदृष्ट्कालाभिधायिनी यतस् तदधिगतं प्रत्येकत्वाद् आशक्येत (?) पुराणकालज्ञाने । अभिहितम् अर्थं विस्तरेणाचक्षते पुराणशास्त्रं तावत् 

> सर्गश् च् प्रतिसर्गश् च वशो मन्वन्तराणि च ।   
> वंशानुचरितं चैव पुराणं पञ्चलक्षणम् ॥

इत्येवमादि । तच् चानेकलिङ्गानुगतप्रमाणभावे सत्यताप्रमाणम् इत्य् अशक्यं कल्पयितुम् । तानि लिङ्गानि ते वा अथर्वाङ्गिरस एतद् इतिहासपुराणम् अभ्यचप(वद?)त् "इतिहासपुराणं पञ्चमं वेदानाम्" इति च । द्वितीयं वेदलिङ्गम् इतिहासपुराणं विद्याद् उपनिषद् इति । मैवम् । आदितृतीयं कालज्ञानं तु वेदशास्त्रस्याव्यवहितोपकारवृत्तित्वेन गृह्यमाणार्थतया चाप्रसिद्धतरप्रमाणाभावं सुतराम् इव प्रत्युत्सार्यम् एवं च सति यथर्तुलक्षणकालविभागाश्रितात्मस्वभावभेदस् तु सन् स्थावरशरीराश्रयेण तत्कार्यविशेषेण सह दृष्ट एवं कृतत्रेताद्वापरकलिकालविभागो ऽप्य् अङ्गीकृतयुगस्वभावो भेदो मनुष्याद्याश्रयेण सिद्ध्यारोग्यायुः प्रवृत्तत्वात् तत्कार्यविशेषेण सह यथाशास्त्रं भवितुम् अर्हति । एवं च वेदकल्पप्रमाणशास्त्रत्रयं सिद्धम् अदृष्टं देवाहोत्रात्रादिकालं केवलवैयत्याम् न प्रतिपद्यसे । तन्मानं चात्र प्रमाणशरणं युक्ता(युक्त्या?) वा तत्र प्रतिपत्तिर् भवतः । केवलमीमांसकस्यान(भि)हितव्(त्व?)गोचरान्यशास्त्रान्तरविषयो दर्शपूर्णमासवदरूप**[२५]**प्रक्रियाधर्मस् त्वया शक्यः प्रज्ञापयितुम् । यथैवम् अयम् अप्य् अदृष्टकालः कृतयुगादिस् तदविषयत्वान् मीमांसाध्येतृभिर् दुर्विज्ञेयः अतश् च स्वविषयदर्शनव्यवस्थानातिक्रमेनेन्द्रियबहुत्ववच् छास्त्रबहुत्वं कुत्रै(कुत्र वै?)यर्थ्यं सतत्वप्रदर्शनशेषम् उपपाद्ये । तथा च सर्वविद्यः सर्वं वेदितुम् अर्हति नाल्पविद्यो समग्रकरणवद् एवं च पुराणश् च सर्वधर्मसूत्रकाराणाम् अविभागेन स्वशास्त्रेषु सर्वविद्याधिगमोपदेशौ बहुश्रुति(ः) स्मृतिश् च तद्धेतूनाम् 

> इतिहासपुराणाभ्यां वेदं समुपबृंहयेत् ।  
> बिभेत्य् अल्पश्रुताद् वेदो माम् अयं प्रप(ह)रिष्यति ॥

इति पुराणश्लोकः । तथा,

> बुद्धिवृद्धिकराण्य् आशु धन्यानि च हितानि च ।  
> नित्यं शास्त्राण्य् अवेक्षेत निगमांश् चैव वैदिकान् ॥  
> यथा यथा हि पुरुषः शास्त्रं समधिगच्छति ।  
> तथा तथा विजानाति विज्ञानं चास्य रोचते ॥ इति । (म्ध् ४.१९–२०)

"मानवः स एष बहुश्रुतो भवति, लोको वेदवेदाक्गविद् वा, वाकोवाक्येतिहासपुराणकुशलः, तदपेक्षस् तद्वृत्तिः" इति गौतमीयम् (ग्ध् ८.४–७) । शङ्खलिखितो (ताभ्यां) विवृतमेयोचरत्र (विवृतम् एतच् चोत्तरत्र) "पुराणधर्मशास्त्रन्यायो मीमांसा चत्वारो वेदाः षडङ्गानि चतुर्दशविद्यास्थानान्य् एतानि ब्राह्मणान् अधिकुरुत" इति । एवं च दर्शनान्तरविक(रे ऽपि कि)लास्यभवतो यद् दृष्टकालविषयं सम्यग् दर्शनं नास्ति सर्वत्रैविद्यवृद्धानुज्ञातविषयं तद् युक्तं च यत्र साधनाभावाद् इति । यत् किञ्चिज् जैमिनेः कृतयुगादिकालसद्भावप्रत्याख्यानाधिकरणम् आरभ्य पादविहितम् अभविष्यत्, प्रतिपद्येमहि तदभावकृतकोटिभवदासभाव्यं (?) वा न चास्ति यतो ऽप्रमाणाभिव्यवहारो भवत उन्मार्गगामिन एव तस्माद् अस्ति यथाशास्त्रम् अन्वाख्यातो जगदुत्पत्तिस्थितिप्रलयकालो देवसंवत्सरकालश् च । तथा च मन्त्रार्थवादलिङ्गानि "तद् वेतद् अतश् च व्याकृतम् आसीत् । तन् नामरूपाभ्याम् एव व्याक्रियते असद् वा इदम् अग्रे आसीत् तद् आहुः किं तद् आसीत्" इति च । ब्राह्मणमन्त्रस् तु "हिरण्यगर्भः समवत्रताग्रे" इतिएवमादि । न च लिङ्गस्य प्रामाण्यं शक्तं कल्पयितुम् । तथा हि सन्दिग्धेषु वाक्यशेषाद् एवमर्थविशेषप्रतिपत्तिर् उदाहरणम् उक्तः "शर्करा उपदधाति" इत्येवमादि यथा, एवम् अन्यत्रापि यथा स्याद् इति । यतश् चैतद् एवम् अतो न जगत् स्वाभाविकम्, किं तर्हि । हिरण्यगर्भप्राणिजनत्वात् पुरुषकर्मप्रतिभवम् एवम् अयम् अपि सप्तद्वीपसमुद्रो लोकसन्निवेशः सर्वप्राण्यभ्युदयप्रत्यवायोपभोगायतन-भूतस् तत्कर्मभ्य एवोत्पत्तुम् अर्हत्य् अनग्न(?)स्वाभाविकम् इदं यश् चैतं नेच्छन्ति तस्य शरीराद्य् अपि सुखदुःखोपभोगायनकर्मनिमित्तं प्राप्नोति । ॐ इति ब्रुवतो ऽनुमानागमविरोधः । न चार्धज(र?)तीयं युक्तम् अभ्युपगन्तुम् । पुरुषस्येष्टान(नि?)ष्टोपभोगोपसर्जनं भूतानां बाह्याध्यात्मिकानां तुल्यलक्षणत्वाद् एकत्र स्वाभाविकत्वम् अन्यत्र च **[२६]** कर्मोपादानत्वम् इत्य् अण्ड(?)महतोश् चानित्यत्वात् स्थूलम् इमं महाणुभूतमण्डलम् उत्पादविनाशघटम् उद्भवितुम् अर्हत्य् अतश् च जगदुत्पत्तिस्थितिप्रलयकृतमद्(?) धिरण्यगर्भाहोरात्राक्या यथाशास्त्रं भवितुम् अर्हन्ति एवम् एतस्मिन् व्यवस्थिते प्रकृतम् अधिकृत्यैतम् (तद्?) उच्यते ।

**सर्वस्यास्य तु सर्गस्य गुप्त्यर्थं स महाद्युतिः ।  
मुखबाहूरुपज्जानां पृथक् कर्माण्य् अकल्पयत् ॥ १.८७ ॥**

सर्गसृष्टिः सहचरितं जगत्साहचर्यवद् उच्यते । गुप्तिर् अनुच्छितिः । स्थितिश् च तदर्थं ब्राह्मणादीनां वक्ष्यमाणानि पृथक् कर्माण्य् अकल्पयत् धर्मवृत्त्यर्थानि । तानि च,

**अध्यापनम् अध्ययनं यजनं याजनं तथा ।  
दानं प्रतिग्रहं चैव ब्राह्मणानाम् अकल्पयत् ॥ १.८८ ॥  
प्रजानां रक्षणं दानम् इज्याध्ययनम् एव च ।  
विषयेष्व् अप्रसक्तिं च क्षत्रियस्य समादधत् (दिशत्?) ॥ १.८९ ॥  
पशूनां रक्षणं दानम् इज्याध्ययनम् एव च ।  
वणिक्पथं कुसीदं च वैश्यस्य कृषिम् एव च ॥ १.९० ॥  
एकम् एव तु शूद्रस्य प्रभुः कर्म समादिशत् ।  
एतेषाम् एव वर्णानां शुश्रूषाम् अनसूयया ॥ १.९१ ॥**

येन ब्राह्मणानां तद् इज्याङ्गभूताञ् च देवादीनां परस्परोपकारसम्बन्धेनावृत्ति-कर्मभिः प्रतिग्रहादिभिर् इज्यादिभिश् च धर्मप्रयो(ज)नैर् जगत्स्थितिर् अभिवृद्धिश् चात एषां उपदेशो ऽस्मिन् प्रकरणे । कथम् । ब्राह्मणस् तावत् प्रतिगृह्णन् क्षत्रियवैशाभ्यां तयोर् उपकरोति । तौ च तदु(?) । तौ ब्राह्मणस्य । एवं क्षत्रियवैश्ययोः शूद्रस्य च योज्यम् । तथा ब्राह्मणादयो यजमाना(ना)म् एवमादीनाम् । देवादयश् च ब्राह्मणादीनाम् । तथा वक्ष्यति- 

> अग्नौ प्रास्ताहुतिः सम्यक् आदित्यम् उपतिष्ठते । (म्ध् ३.७६)

इत्येवमादि । तद् एवम् एषां परस्परोपकारसम्बन्धेन जगतः कर्मनिमित्ता स्थितिर् अभिवृद्धिश् च यथा, एवं तदुत्पत्तिर् अपीति । सैषा शास्त्रस्तुतिर् अनेन प्रकारेण तस्य साधुत्वख्यापनाय तदुपदेशार्थानुष्ठाननिमित्तत्वात् कुशलकर्मणो धर्माख्यस्य जगतुत्पत्तिहेतोर् एवं च सत्य् अर्थवादार्थम् एवायम् उपदेशः कर्मणां न विध्यर्थे । विधिस् तूत्तरत्र वक्ष्यते । एवम् अयं धर्माधर्मनिमित्तः संसारो जगदुत्पत्त्यादिद्वारेणानुक्रान्तः शास्त्रारम्भसामर्थ्यप्रदर्शनार्थः । कथं कृत्वा । अयम् अस्माद् एषां पुरुषाणाम् अभ्युदयप्रत्यवायहेतोर् धर्माधर्मयोर् इदं तत्प्रतिप्रयोजनपरिहारप्रयोजनम् अतः पुरुषार्थकारित्वाद् एतन् मानवं धर्मशास्त्रम् अध्येतव्यम् । अधीत्य च श्रोतव्यम् । श्रुत्वा च सम्यक् कारुण्याद् यथाधिकारम् अर्थिभ्यो **[२७]** ऽनुवअक्तव्यम् इति । इदानीं ब्रह्मणः स्तुतिद्वारेण पुनः पुरुषार्थक्रियायां धर्मशास्त्रस्य साधुत्वप्रदर्शनार्थम् इदं पूर्वस्मात् प्रकरणान्तरम् आरभ्यते ।

**ऊर्ध्वं नाभेर् मेध्यतरः पुरुषः परिकीर्तितः ।  
तस्मान् मेध्यतमं चास्य मुखम् उक्तं स्वयम्भ्य्वा ॥ १.९२ ॥**

सामान्यनिर्देशे ऽपि सति अस्मिन् यः प्रजापतेः कालविभागाश्रयान् मुख्(य्)अस्य मेध्यत्वेन संस्तुतिर् उत्तरत्र ब्राह्मणोत्पत्तिस्तुत्यर्थम् । तथा च दर्शयति ।

**उत्तमाङ्गोद्भवाद् ज्यैष्ठ्यात् ब्रह्मणश् चैव धारणात् ।  
सर्वस्यैवास्य सर्गस्य धर्मतो ब्राह्मणः प्रभुः ॥ १.९३ ॥**

उत्तमाङ्गोद्भवत्वं ज्यैष्ठ्यत्वं च साधारणं ब्राह्मणस्य । तद्भवप्रतपस् (?) तप्यते । बहूनि वर्षसहस्राण्य् अन्तरदेवाती(?) इत्येवमादि । एवं च सर्वभूतानां स्थावरसरीसृपमृगपशुमनुष्याणां ब्राह्मणाः विशिष्टाः । किं बहुना । 

> उत्पत्तिर् एव विप्रस्य मूर्तिर् धर्मस्य शाश्वती ।  
> स हि धर्मार्थम् उत्पन्नो ब्रह्मभूयाय कल्पते ॥ [म्ध् १.९८]

उत्पत्तिमात्रम् एव विनापि संस्कारैर् ब्राह्मणस्य मूर्तिर् धर्मस्य शाश्वती संस्कार[१ अक्ष् मिस्सिन्ग्]त्वाख्याने ब्राह्मणस् तु त्रय्याख्यस्य धरणं साधारणम् अपि स(?)पूर्वाभ्यां हेतुभ्याम् उपसंहृतम् । ब्राह्मणस्तुतौ सम्पद्यते कारणम् । प्रवचनातिशयापेक्षया वेदम् असाधारणं भवति । सर्वस्यैवास्य सर्गस्य धर्मतो ऽनुशासितृत्वेन ब्राह्मणः प्रभुर् नान्यथा ब्राह्मणस्तुतिप्रयोजनं च प्रकरणं ते [प्रकरणान्ते?] दर्शयिष्याम इति यतश् चैतद् एव । तस्मात् 

**तं हि स्वयम्भूः स्वाद् आस्यात् तपस् तप्त्वादितो ऽसृजत् ।  
हव्यकव्याबिवाह्याय सर्वस्यास्य च गुप्तये ॥ १.९४ ॥**

उत्तमाङ्गोद्भवत्वविशेषणपरोपायम् अस्यादरार्थः आरम्भः । तं हि स्वयम्भूः ब्राह्मणं हिरण्यगर्भो नान्यप्रजापतिस् तदधिकृतः प्रजासृष्टौ स्वाद् आस्याद् असृजत् । तपश् च तप्त्वा नान्तरेणात्मासंयमम् अवज्ञायातत्पदार्थागौरवात् । आदितश् च । अन्यसृष्टेर् न । पश्चाद् अनादरेण । एवम् इदम् आदरोत्पादनप्रदर्शनार्थं विशेषणत्रयं प्रकृतार्थस्तुत्यै सम्पद्यते । कस्य पुनर् हेतोः । अयं हिरण्यगर्भ एवम् आदरं चकार । ब्राह्मणसृष्टौ हव्यकव्याभिवाह्याय तथातिथीनां प्रत्यक्षत्वात् तद्दानं साक्षाच् छक्यम् अनुष्ठातुम्, एवं देवपितरो न प्रत्यक्षा येन तेभ्यः साक्षाद् दीयत एतत् तयोस् तत्प्राप्तिसाधनत्वान् महाप्रयोजनत्वं ब्राह्मणसृष्टेः । किं च, सर्वस्यास्य च गुप्तये ब्राह्मणो हि जुह्वद् आहुतेर् आदित्यतृप्तिद्वारेण सर्वलोकानुग्रही च सम्पद्यत इत्य् उक्तम् । यस्माद् अतश् चायं महाप्रयोजनो युक्तं एवम्मरिणोत्पादयितुम् (?) । एवं चैतद् अतः.

**यस्यास्येन सदाश्नन्ति हव्यानि त्रिदिवौकसः ।  
[२८] कव्यानि चैव पितरः किं भूतम् अधिकं ततः ॥ १.९५ ॥**

अन्यप्राप्त्युपायासम्भवाद् धव्यकव्यानां देवपितृभिर् युक्तम् इदं विस्मयात् तत्स्तुतिवचनं "**किं भूतम् अधिकं ततः**" इति तज्जग्धान्नाशनेन वा देवपितॄणां प्रकल्प्य, पादेनेयं स्तुतिः । अस्मिन् पक्षे स्तुत्यब्राह्मणविशेषनार्थम् इदम् अधुना स्लोकद्वयम् आरभ्यते । एवं च न जातिमात्रापेक्षेयम् अस्मिन् प्रकरणे ब्राह्मणस्तुतिः, किं तर्हि । यादृग्गुनं ब्राह्मणं वक्ष्यामस् तदपेक्षेयं ब्राह्मणप्रशंसा ।

**भूतानां प्राणिनः श्रेष्ठाः प्राणिनां बुद्धिजीविनः ।  
बुद्धिमत्सु नराः श्रेष्ठाः नरेषु ब्राह्मणाः स्मृताः ॥ १.९६ ॥  
ब्राह्मणेषु च विद्वांसो विद्वत्सु कृतबुद्धयः ।  
कृतबुद्धिषु कर्तारः कर्तृषु ब्रह्मवेदिनः ॥ १.९७ ॥**

नेयं च स्तुतिर् ब्राह्मणस्य जातिमात्रापेक्षयैवाथ तु संस्कारान्(त्) प्राप्नोत्य् अथो धर्मार्थम् उत्पन्नः संस्कृतेः शरीरम्,

**उत्पत्तिर् एव विप्रस्य मूर्तिर् धर्मस्य शास्वती ।  
स हि धर्मार्थम् उत्पन्नो ब्रह्मभूयाय**

ब्रह्मत्वाय

> **कल्पते ॥ १.९८ ॥**

यतश् चैतद् एवम् अतः ।

**ब्राह्मणो जायमानो हि पृथिव्याम् अधिजायते ।  
ईश्वरः सर्वभूतानां धर्मकोशस्य गुप्तये ॥ १.९९ ॥**

**ब्राह्मणो जायमान** एव । **हि**शब्दो ऽवधारणार्थः । क्व । **पृथिव्याम्** । उपरि भवति । कस्य । **सर्वभूतानां** इति व्यवहितेनाभिसम्बन्धः सामर्थाद् विज्ञेयः । येन कारणेन ये न (?) परः । तेषां किं राजत्वम् । नेत्य् आह । कथं तर्हि । धर्मकोशगोप्तृत्वात् । एतच् चास्याध्यापनानुवचनयाजनकृतं वेदितव्यम् । तथा च वक्ष्यति । 

> सर्वेषां ब्राह्मणो विद्याद् वृत्त्युपायान् स्वकर्मसु ।  
> प्रब्रूयाद् इतरेभ्यश् च स्वयं चैव तथा भवेत् ॥ [म्ध् १०.२]

इत्य् एवं च धर्मकोशगोप्तुर् इत्थम्भूतस्य ।

**सर्वं स्वं ब्राह्मणस्येदं यत् किञ्चिज् जगतीगतम् ।  
श्रैष्ठ्येनाभिजनेनेदं ब्राह्मणः सर्वम् अर्हति ॥ १.१०० ॥**

**सर्वं स्वं ब्राह्मणस्येदम्** । स्वम् इव **स्वम्** । कथं गम्यते ऽऽस्यैवं लुप्तोपम्[आ]त्वम् । स्तुतिप्रकरणसामर्थ्यात् नेय[म्] । राजदण्डप्रायश्चित्तोपदेशसामर्थ्येभ्यश् चायम् एवार्थो गम्यते (?) । यथा **[२९]** हि पूर्वोत्तरविरोधाद् उभयशास्त्रं प्रस्ज्येत यत् किं च जगतीगतम् अअन्यदीयम् अपि यद् वा हिरण्यादि । न केवलं याजनाध्यपनप्रतिग्रहादिभिर् आगतं गुणवन्तं च प्रत्य् एषा स्तुतिः । यद् अयम् आह — श्रैष्ठ्यैनाभिजनेनेदं मुखोद्भवत्वेन एतच् चेतनयोर् अपि साहचर्यात् । ब्राह्मणविशेषस् तु तैर् एव । अतश् चैवंविधो ब्राःमणः सर्वम् अअर्हति । अर्हतिशब्दाच् च स्तुतिपरम् एतत् प्रतीयते यथावोचाम, न तु स्वस्वामिसम्बन्धो प्पदेशपरम् । तथा च सति स्तुत्या गुणवृत्त्या चेदं शक्यम् एवं वक्तुम् ।

**स्वम् एव ब्राह्मणो भुङ्क्ते स्वं वस्ते स्वं ददाति च ।  
आनृशंस्याद् ब्राह्मणस्य भुञ्जते हीतरे जनाः ॥ १.१०१ ॥**

यथा नृपवत् क्रियया स्वं भुज्यते एव मनुः(नः) प्रकृत्यैव पित्रादिषु ब्राह्मणो भुङ्क्ते ऽतिथित्वेन विवाहादिषु चावष्टभ्यैव प्रतिगृह्णाति दानक्रियांश् चोपदिशन् न स्वामिवद् दापयति तत्प्रयुक्तत्वाच् च दापयन् ददातीत्य् उच्यते गुणतः एभिः करणैः "स्वम् एव ब्राह्मणो भुङ्क्ते स्वं वस्ते स्वं ददाति च" इत्युक्तिश् च पूर्वश्लोक उपशब्दलो(लक्षणो)पन्यासशब्दार्थ-व्यवस्थाहेतोः । एवं व्यवस्थिते मा (आ)नृशंस्यात् ब्राह्मणस्य साङ्गोपनिषद्वेदशास्त्राध्येतुस् तद्विज्ञातुश् चाधिकारपुरुषानुशासनाधिकृतस्य शास्त्रेण भुञ्जते हीतरे जनाः । शास्त्रचोदितानुष्ठानफलं दृष्टम् अदृष्टं च यदा हीत्थम्भूतो वक्ताधिकृतशास्त्रेण यथाधिकारम् अर्थिभ्यो नानुब्रूयात् ग्रन्थम् अर्थं च । स्यात् (?) । तथा च श्रुतिः "यो ह वै विद्यामेधीत्य् आर्थिनौ स प्रदद्यात् स कार्यहान्यात् स श्रेयसा द्वारम् आवृणुयाद् अध्यापयेन् महद् एतद् यशस् स्ववाचो विकारयत् कवयो वदन्त्य् अस्मिन् योगे सर्वम् इदं प्रतिष्ठितम् । य एवं विदुर् अमृतास् ते भवन्ति" इति । सर्वथैव तत्प्रकरणसामर्थ्याद् ब्राह्मणस्तुतिपरम् एव वेदितव्यम् । यतश् चैत्द् आह (?) ।

**तस्य कर्मविवेकार्थं शेषाणां चानुपूर्वशः ।  
स्वायम्भुवो मनुर् धीमान् इदं शास्त्रम् अकल्पयत् ॥ १.१०२ ॥**

अनुशासितब्राह्मणस्याधिकृतपुरुषानुशासने स्तुतिप्रकरणसामर्थ्याद् इति । अन्यस् त्व् आह ब्राह्मणप्रशंसायाः प्रयोजनस् त्व् एको ऽयं कारणानुपदेशाद् असम्भवाच् चास्य प्रयोजनश्लोकश् चोपरिष्टात् ।स चायम् उच्यते स,

**विदुषा ब्राह्मणेणेदम् अध्येतव्यं प्रयत्नतः ।  
शिष्येभ्यश् च प्रवक्तव्यं सम्यङ् नान्येन केनचित् ॥ १.१०३ ॥**

उभयथापीयं स्वपरशास्त्रं सम्बन्धेष्विद्वत्तान (विद्वद्ब्राह्मणेन?) स्मृतिशास्त्राध्ययने कारणम् अर्थविरोधाद् अन्यत्रादर्शनाच् च । न च शास्त्रम् एवैतत् कल्पयितुं युक्तम् । विशेषानुपदेशाद् वेदशास्त्रदर्शनाञ् च । न च विद्वद्ब्रह्मणाध्ययनम् अस्य स्तुतौ सव(सर्व)न्नियमपरिसङ्ख्योपमं तथा यथा [यथा तथा?] वक्ष्यामः । यतो ऽस्मात् सामर्थ्याद् इयम् अध्ययनचोदना शास्त्रश्रवणार्था द्रष्टव्या । कथम् । **[३०]** अध्याहारेण पदवाक्यप्रमाणशास्त्रविदुषा ब्राह्मणेनेदम् अध्येतव्यं श्रोतव्यम् इत्य् अर्थः । यस्माद् इह विधिप्रतिषेधप्रतिप्रसवनियमपरिसङ्ख्यापुनर्वचनार्थवादश् च यथा तथा श्रुतप्रमाणग्राहिणो विदुषः परमार्थ हन्ति (?) हेतवस् तस्मात् परमदुर्विज्ञानतयैवं पण्डितैर् उपवेदनीयम् एतत् स्मृतिशास्त्रं विदित्वार्येण कृतम् इदं विशेषणम् । विदुषा ब्राह्मणेनेदम् अध्येतव्यं श्रोतव्यम् इत्य् अर्थः । प्रयत्नतः सम्यक् शिष्येभ्यश् च प्रवक्तव्यं चेत्य् एवम् एव सम्यक् शब्दाव् आदरो युक्ताव् उभयविशेषणे द्रष्टव्यौ । तथा च वक्ष्यति ।

> यं वदन्ति तमोभूता मूर्खा धर्मांश् च तद्विदुः ।  
> तत् पापं शतधा भूत्वा तान् वक्तॄन् अधिगच्छति ॥ [म्ध् १२.११५]

अन्यशास्त्रेषु तेनैवम् अन्यथा वचनो(नं) विधिः शाश्त्रत्वात् तेषाम् । अतो न यत्नतः क्रियते पुरुषार्थो ऽव्यवहितोपकारवृत्तित्वाद् अस्येति । अथ वानधिकारशास्त्रत्वाद् अस्यातन्त्रम् अध्ययनम् । एवं च सति प्रवचनार्थादेश (?) अस्य हि निर्देशः । अविशेषणस्य शास्त्रस्तुत्यै पूर्ववद् व्याख्येयम् । तथा च कृत्वायं कैश्चिद् उच्यते-

> शिष्येभ्यश् च प्रवक्तव्यं सम्यङ् नान्येन केनचित् ।

इति । अस्य प्रतिषेधस्य प्रवचनेनाभिसम्बन्धो नाध्ययनेनेत्य् एतद् असमीक्षिताभिधानम्, येनात्र पक्षद्वये ऽप्य् अध्ययनचोदना नास्ति । तथा चोक्तम् एवम् । अयं ब्राह्मणस्तुतिप्रयोजनश्लोकः । तस्य कर्मविवेकार्थम् अथ वा सविशेषणम् । इदम् अत्र ब्राह्मणग्रहणम् अध्ययनप्रवचनयोः कार्ययोः न नियमार्थम् अस्य वर्णत्रयाधिकाराद् अध्ययनस्यास्मिञ्च् छास्त्रे "प्रब्रूयाद् ब्राह्मणस् तेषाम्" (म्ध् १०.१] इति चानेन प्रवचनस्य सिद्धत्वात् । किमर्थं तर्हि । स्मृतिशाश्त्रस्तुतये । यथा, लोक "इत्थङ्गुणम् इदं वस्त्रयुगं राज्ञां परिधतव्यं नान्येन" इति वस्त्रयुगप्रशंसार्थम् । राजग्रहणं सन्नियोगतो राजानं नियमयत्य् एवम् इहापीति । तथेदम् अन्यद् अप्य् अत्रोदाहरणं वचनीयम् राजोपबाह्यो ऽयम् अश्वो हस्तीत्य् एवमदित्ये एवम् इदं विद्वद्ब्राह्मणसम्बन्धेन शास्त्रम् अध्ययनादिप्रयोजनार्थं पुनः स्तुत्वा साक्षात् स्तौति ।

**इदं शास्त्रम् अधीयानो**

जानानस् सामर्थ्याड् इत्य् उक्तम् ।

> **ब्राह्मणः संशितव्रतः ।**

शिष्टानुष्ठानतो प्रतिषिद्धवर्जकश् च 

**मनोवाग्देहजैर् नित्यं कर्मदोषैर् न लिप्यते ॥ १.१०४ ॥**

नित्यं तत्कारणाभावाद्(?) एवं च शास्त्रस्थो (?) ऽसौ ।

**पुनाति पङ्क्तिं वंश्यांश् च सप्त सप्त परावरान् ।  
पृथिवीम् अपि चैवेमां कृत्स्नम् एको ऽपि सो ऽर्हति ॥ १.१०५ ॥**

प्रतिगृहीतुर् अलिप्यमानः प्रतिग्रहदोषेण । प्रकृतार्थस्तुतिपरम् एतत् किञ्चान्यत् ।

**इदं स्वस्त्ययनं श्रेष्ठम् इदं बुद्धिविवर्धनम् ।  
[३१] इदं यशस्यं सततम् इदं निःश्रेयसं परम् ॥ १.१०६ ॥**

**स्वस्ती**त्य् उत्कर्षस् तत्प्राप्त्यर्थम् अयं [**अयनम्**?] मार्गः पन्थाः । **इदम्** शास्त्रं कृतयेत् [कीर्तयेत्?] । न तदर्थानुष्ठानद्वारेण्**एदं** **निःश्रेयसं परम्** । निःश्रेयसार्थत्वान् नैश्रेयसं वा सतद्धितम् । को ऽयं निर्देशस् तदर्थविवक्षयाथ वा **स्वस्ती**त्य् अविनाशः । **अयनं** मार्गः । स्वस्त्यर्थम् अयनम् अनर्थोपरमस् तस्य साधनं **स्वत्ययनम्** । **निःश्रेयसम्** उत्कर्षो ऽभ्युदयो मोक्षाख्यशास्त्रं तदर्थं तच्छब्दं भवति । तद्धितप्रत्यये ऽप्य् (?) अयम् एवार्थः । इदानीम् अनन्तरश्लोकत्रयोपदिष्टार्थकारणं वक्ति । यस्मात्,

**अस्मिन् धर्मो ऽखिलेनोक्तो गुणदोषौ च कर्मणाम् ।  
चतुर्णाम् अपि वर्णानाम् आचारश् चैव शाश्वतः ॥ १.१०७ ॥**

**अस्मिन् धर्मो ऽखिलेनोक्तः** कर्तव्यः परिहर्तव्यश् च । न तु यथा बुद्धादिवचनादिषु <u>परा</u>नुशासनापेक्षत्वम् (?) अकृत्स्नार्थत्वात् तेषाम् एवात्र निरपेक्षत्वाद् अस्य **गुणदोषौ च कर्मणां** फलस्येष्टानिष्टत्वस्य <u>प्ररो</u>चनाविद्वेषणार्थो (?) ऽपि हितप्रतिषिद्धयोश् **चतुर्णाम् अपि वर्णानाम्** अपि शब्दान्तरप्रभावानां चोक्तत्वात् (?) तेषाम् **आचारश् चैव शाश्वतः** पुरुषधर्माखस् तत्सन्निधौ च कर्माष्टकादिस्मार्तं विज्ञेयम् । अथ वा कर्मशब्दगृहीतो ऽप्य् आचारम् उत्तरार्थो निर्दिश्यते । तथा चेदम् आह ।

**आचारः परमो धर्मः श्रुत्युक्तः स्मार्त एव च ।**

स्वस्तुत्यर्थो दृष्टान्तार्थवादः । यथा **श्रुत्य्क्तो** ऽग्निहोत्रादिः **स्मार्थश्** चाष्टकादिः **परमो धर्मः**, एवम् **आचारो** ऽपि । **तस्माद् अस्मिन् सदायुक्त** इत्य् एतस्मिन् अर्थं (?) एवं वा लोकन्यायस्तुत्यैकत्वाद् यदा पुनर् अयम् अन्यः पाठः "आचारः परमो धर्मः श्र्तुय्क्तः स्मार्त एव च" इति, तदा युक्तस् त्रयः (त्व् अयम्?) पाठः-

**तस्माद् अस्मिन् त्रये(सदा) युक्तो नित्यं स्याद् आत्मवान् द्विजः ॥ १.१०८ ॥**

इति । तथा व्यासश्लोकः ।

> श्रौतकर्म न चेच् छक्तः कर्तुं स्मार्तं समाचरेत् ।  
> तस्याप्य् अशक्तः करणे समा(दा)चारे वहेद् बुधः ॥ इति ।

यदापि "आचारपरमो धर्मः" इत्य् अयं बहुव्रीहिसमासनिर्देशः क्रियते तदाप्य् अयम् एव पठित्वव्यः श्लोकः- "तस्माद् अस्मिन् समा(सदा) युक्तो नित्यं स्याद् आत्मवान् द्विजः", इत्य् आचारस्येतरधर्माभ्यां परमत्वेन शवणात् । यतश् चैतद् एवम् अथः-

**आचाराद् विच्युतो विप्रो न वेदफलम् अश्नुते ।**

इत्य् अनेन ज्ञायते एवाचारस्य श्रौतस्मार्तकर्माधि(दि)कारणत्वात् । तद् धि न सफलं तत्कर्मवैगुण्यात् 

**आचारेण तु संयुक्तः सम्पूर्णफलभागतः (भाग् भवेत् ॥ १.१०९ ॥  
[३२]**

इत्य् अनेन पुनर् जायते विगुणाद् अपि कर्मणो ऽनित्याद् अस्ति फलम् इति । यद् अत्रार्थत्वं तद्विद्वांसो ज्ञातुम् अर्हत्य् उभयत्र दृष्टान्तोपपतेः ।

**एवम् आचारतो दृष्ट्वा धर्मस्य मुनयो गतिम् ।  
सर्वस्य जतगो (तपसो) मूलम् आचारं जगृहुः परम् ॥ १.११० ॥**

उत्तरत्राचारस्तुतिस् तद्विध्यनुष्ठान् (?) प्ररोचनार्था । इह तु शास्त्रस्तुत्यर्थत्वेन उक्तानुवादः प्रकरणसामर्थाद् विज्ञेयम्(यः) । एवम् इमां ब्राह्मणस्तुतिद्वारेण व्यवहितां शास्त्रस्तुतिम् उक्त्वा साक्षाच् चेदानीम् अनुक्रमणीस् तत्स्तु(त्य)र्थम् एवारभते —

**जगतश् च समुत्पत्तिम् संस्कारविधिम् एव च ।  
व्रतचर्योपचारं च स्नानस्य च परं विधिम् ॥ १.१११ ॥  
दाराधिगमनं चैव विवाहानां च लक्षणम् ।  
महायज्ञविधानं च श्राद्धकल्पं च शाश्वतम् ॥ १.११२ ॥  
वृत्तीनां लक्षणं चैव स्नातकस्य व्रतानि च ।  
भक्ष्याभक्ष्यं च शौचं च द्रव्याणां शुद्धिम् एव च ॥ १.११३ ॥  
स्त्रीधर्मयोगं तापस्यं मोक्षं सन्न्यासम् एव च ।  
राज्ञश् च धर्मम् अखिलं कार्याणां च विनिर्णयम् ॥ १.११४ ॥  
साक्षिप्रश्नविधानं च धर्मं स्त्रीपुंसयोर् अपि ।  
विभागधर्मं द्यूतं च कण्टकानां च शोधनम् ॥ १.११५ ॥  
वैश्यशूद्रोपचारं च सङ्कीर्त्णानां च सम्भवम् ।  
आपद्धर्मं च वर्णानां प्रायश्चित्तविधिं तथा ॥ १.११६ ॥  
संसारगमनं चैव त्रिविधं कर्मसम्भवम् ।  
निःश्रेयसं कर्मणां च गुणदोषपरीक्षणम् ॥ १.११७ ॥  
जातिधर्मान् कुलधर्मान् देशधर्मान् शाश्वतान् ।  
पाषण्डगणधर्मांश् च शास्त्रे ऽस्मिन् उक्तवान् मनुः ॥ १.११८ ॥**

**जगतश् च** समुत्पत्तिम् इत्य् अत आरभ्यानुक्रमणीश् श्लोकाः । शास्त्रसामर्थ्यप्रदर्शनार्थम् । कथम् एवम् इदं बहुवृत्तान्तत्वाद् अध्येतव्यम् इत्य् अथ वा प्रदर्शितशाआस्त्रात्मनः श्रोतुः **[३३] **पूर्वं सङ्क्षेपाभिधानेनानुक्रमण्याख्येन पश्चाद् विस्तराभिधानाद् असम्मोहेन प्रतिपत्तिर् यथा स्यात् स च पुरुषार्थ इति । अतस् तदर्थम् एवास्य सङ्क्षेपविस्तराभ्याम् उपदेशो युक्तः । तथा च व्यासश्लोकः ।

> विस्तीर्य हि महाग्रन्थम् ऋषिः सङ्क्षेपम् अब्रवीत् ।  
> इष्टं हि विदुषां लोके समासव्यासधारणम् ॥ इति ।

**यथेदम् उक्तवाण् छास्त्रं पुरा पृष्टो मनुर् मया ।  
तथेदं यूयम् अप्य् अद्य मत्सकाशान् निबोधत ॥ १.११९ ॥**

द्वितीयाध्यायाभिसम्बन्धार्थः श्लोकः । श्रीः श्रीः श्रीः ।

**इति श्लाघ्यस्मृतिसायुज्याचार्यगुरोर् आनिर्नीयस्य ऋजुविमलकृतौ  
मनुशास्त्रविवरणस्मृतिमीमांसायां प्रथमो ऽध्यायः  
श्रीः ।**

+++
title = "०२"
+++
**द्वितीयो ऽध्यायः**

एवं तावच् छास्त्रारम्भसामर्थ्यप्रदर्शनार्थस् त्रिचतुर्मात्रार्थवादः प्रकरणः प्रथमो ऽनुक्रान्तः, अध्ययनविज्ञानानुवचनक्रियाशेषशास्त्रस्य "आसीद् इदं तमोभूतम्" (म्ध् १.५) इत्य् अत आरभ्य । इदानीं तत्प्रतिज्ञा[ता]र्थानुक्रमणायेदम् आ[र]भ्यते —

**विद्वद्भिः सेवितः सद्भिर् नित्यम् अद्वेषरागिभिः ।  
हृदयेनाभ्यनुज्ञातो यो धर्मस् तं निबोधत ॥ २.१ ॥**

((अस्य श्लोकस्य चतुर्थः पादः २.१ सङ्ख्याकस्य श्लोकस्य व्याख्यायाम् उद्धृतः । तत्र "वर्णधर्मान् निबोधत" इति पाठः))

तत्र सर्ववेदशास्त्रार्थ्विदो विद्वांसो भृग्वादयः शिष्टास् तत्सम्बन्धसामर्थ्याद् अस्य नान्यशास्त्रविदो विद्वांसो ऽसम्बन्धात् । तथा च वक्ष्यति <u>यः । केचित्</u> कृतस्य विद्धर्मो(?), "एको ऽपि वेदविद् धर्मम्" (म्ध् १२.११३), "तेषां वेदविदो ब्रूयुः" (म्ध् ११.८५) इति च । तैर् **विद्वद्भिः** **सेवितो** ऽनुष्ठितो यः पदार्थः कर्त्रादिकारकव्यापारानुष्ठेयः स धर्मो धर्मार्थत्वाद् यतश् चैव तद् एवम् अतः कृत्स्नेन शास्त्रेण वक्ष्यमाणं व्यवस्य(?) तद्धर्मार्थेन **नोबोधतेति** पाट्ःआन्तरस्येदम् अनुष्ठातृविशिष्तपुरुषद्वारेणापरं विशेषणम् उच्यते **सद्भिर्** इति । यद्य् अपि च सच्छब्दः सद्भावसाधुभावयोः प्रयुक्तस् तथापि हि साधुभावे सामर्थाद् द्रष्टव्यः । तैः सद्भिः समस्तवेदशास्त्रार्थज्ञैर्(?) ह्य् उभयथा दृष्टः सन्तश् चासन्तश्च यत् त्वं चैतद् विशेषणोपादानम् । सद्भिर् इतीदं चापरं विशेषणम् । **नित्यम्** इति विद्वद्भिर् अनभिभूतपरमार्थविज्ञानैः । कर्माविशेषणं वेदम् । यो हि **विद्वद्भिः सेवितो नित्यं** स धर्मो, न कदाचिन् न ह्य् अप्रतिरूपः पदार्थ एवंविधैर् महात्मभिः नित्यम् आसेवितुं युक्तः । सत्य् अपीन्द्रियार्थोपलब्ध्यभिभवे । सत्त्वविशेषणं वा नित्यग्रहणम् । **विद्वद्भिः सेवितः सद्भिर्** शास्त्रनिगृहीतात्मभिः रागद्वेषाभावविशेषणं नित्यम् अद्वेषरागिभिर् इत्य् एतद् अत्र प्रधानं तत् प्र(नि)रूप्यते । कथम् । विद्वांसो नित्यम् । कथं च च (?) सन्तप्ते (?) भवन्ति । नित्यम् । कथं च सेवन्ते । नित्यम् । यत इदं सर्वशेषत्वात् प्रधानं स्मृतिधर्मलक्षणम् उपादीयते । **नित्यम् अद्वेषरागिभिर्** इति चोद्यते । करणलक्षणवतो हि पुरुषस्येष्टानिष्टविषयोपलब्धिसुखदुःखविन्मूलव[१ अक्ष् उन्च्लेअर्]भाविनौ रागद्वेषौ तदर्थत्वात् तस्य । तथा च ब्राह्मणम्- "स(न) ((ह)) वै सशरीरस्य सतः प्रियाप्रिययोर् अपहतिर् **[३५]** अस्ति" इति । यत्र च प्रियाप्रिये तत्रावश्यम्भावित्वेन तन्मूलौ रागद्वेषाव् इति सत्यम् एतत् । तत्र तु तौ रागद्वेषाव् उत्पन्नौ कश्चिन् नियन्तुं शक्नोत्य् अकार्यतः यः शुद्धाभिविनिवेशाभ्यां परमार्थदर्शनाभ्यां सम्भावितप्रसङ्ख्यानो विशिष्टधर्मानुगृहीतान्तरात्मा । न च सर्वः । यतो रागद्वेषकार्याभावात् **नित्यम् अद्वेषरागिभिः** इत्य् एवं समर्थत्वाद् युक्तम् इदं विशेषणम् उपादातुम् । यदि चैतद् एवं भवति, ततो योगमोक्षोपदेशशास्त्राण्य् अर्थवन्ति भवन्ति, नान्यथा । तस्मात् युक्तम् इदं विशेषणं **नित्यम् अद्वेषरागिभिर्** इति । **हृदयेनाभ्यनुज्ञात** इत्य् एतद् अपरं स्मार्तधर्मविशेषणम् । कथम् । हृदयात्मप्रदेशसमवेतो मन्त्रब्राह्मणादिभावनाख्यो हृदयं तल्लिङ्गाभ्यनुज्ञात् इत्य् उच्यते । अथ वा सर्वकर्मानुष्ठानसहकारिभावप्रसाद आत्मतुष्टिश्रद्धादिपर्यायः शिष्टपुरुषधर्मः पूर्ववद् धृदयायतनो हृदयं तेनानुग्रहो येनाभ्यनुज्ञातः विशिष्टधर्मानुगृहीतानां वा शिष्टानां बहु(कु)त्सितेषु कर्तव्यपदार्थेषु यथेच्छं प्रत्यक्षप्रमाणकल्पं प्रतिभाप्रमाणं हृदयाभ्यनुज्ञानुबन्धलिङ्गानां वा बुद्धिपूर्वव्यवहारिणां सति शास्त्रवित्त्वे सत्प्रत्ययपदार्थेषु वृत्तिहृदयाभ्यनुज्ञा । एवं च, स्थितम् एतद् **हृदयेनाभ्यनुज्ञात** इति **यो धर्मस् तन् निबोधतेति** । एतद् व्याख्यातम् । एवं च यथेह लोके आयुर्वेदशास्त्रविदा पे(प्रे?)क्षापूर्वकारणाच् च सता मनुष्येण पित्ताधिकप्रकृतिना प्रत्याख्यातपित्तघ्नद्रव्योपयोगेनाज्ञातवीर्यम् अपि सद् अन्यैर् द्रव्यं तेनोपयुज्यमानं दृष्ट्वा पित्तघन् इत्य् अवशी(धी)र्यते, एवम् इहापि वेदशास्त्रार्थज्ञैर् उपहतरागद्वेषप्रपञ्चदोषैर् अत्यन्तदृष्टदोषहान्या निःसन्दिग्धसाधुभिः शिष्टैर् भृग्वादिभिर् अनुष्ठानात् स्मृतिधर्मस्य साधुत्वम् अनाम्नातस्यापि साक्षाद् वेदशास्त्रे ऽनुमातव्यं प्रयोजनम् । कथम् । पुरुषविषयं ध[र्म]स्मरणम् । इतरेषाम् आचाराद् इति । किमर्थं पुनर् इदम् आरभ्यते । सर्वस्मृतिधर्माणां सामान्यलक्षणसिद्ध्यर्थम् । तत्सिद्धिप्रयोजनं तर्हि वक्तव्यम् । इदम् उच्यते । पौरुषेयापौरुषेयास्मरणाविभागप्रतिपत्तिः (?) प्रयोजनं कथम् । पुरुषविषयं हि स्मरणम् इतरेण मिश्रं दुर्विज्ञेयं स्याद् अन्तरेणेदं स्मृतिसामान्यलक्षणम् । अस्मिंस् तु सति विभागः सुविज्ञातो भवति । इदम् अपौरुषेयं शास्तुः स्मरणम् अदृष्टस्य प्रयोजनम् । इदं च पौरुषेयम् अशास्त्रस्मरणं दृष्टार्थम् इति । स च पुरुषार्थस् तस्माद् युक्तो ऽस्यारम्भः, प्रतिपत्तिलाघवार्थं वा । एतद् धि सर्वस्मृतिधर्माणां सामान्यलक्षणम् अस्य प्रदर्शनाय शास्त्रम् इदं वर्तयिष्यते ।

**कामात्मता न प्रशस्ता न चैवेहास्त्य् अकामता ।  
काम्यो हि वेदाधिगमः कर्मयोगश् च वैदिकः ॥ २.२ ॥**

यद् यच् छास्त्रेणोपदेक्ष्यते कर्म तत् तन् (?) निष्कामेनानुष्ठेयम् इति परिभाषार्थश्लोकारम्भः । **कामात्मता** फलभोगाभिप्रायेणानुष्ठा(ना)नां नित्यानां रसा(?) **न प्रशस्ता** । निन्दौषा तस्याः । एवं च निन्दिता न समाचरेद् इत्य् एतस्मात् सामर्थात् प्रतिषेधमात्रवाक्यानुमेयः कीदृशं फलं प्राप्ताभिप्रायेणानुष्ठेयम् इत्य् एतत् । कस्मात् । शास्त्रोपदेशसामर्थ्याद् अनित्यत्वप्रसङ्गाच् च । कर्मानुष्ठानस्य यस्यैव हि **[३६] **फलप्राप्त्यभिप्रायः, कर्तुस् तस्यैव तत्साधनक्रियानुष्ठानं क्रिया प्राप्नोति । लौकिकवन् नान्यस्य क्रियाप्रयौ (?) निष्कामस्य कर्मानुष्ठानस्य नित्यत्वं सिध्यति । यत एवमर्थेयं परिभाषा । तथा च स्मृत्यन्तरम् । 

> अकृत्स्नत्वात् साधनानां मौर्ख्यात् कर्तृकृतस् तथा ।  
> फलस्यानभिसम्बन्धा दषवित्रोपधिः (?) स्मृतः ॥

व्यासश् चैवम् आह- "मा कर्मफलहेतुर् भूः" (भ्ग् २.४७) । अपरे तु, दृष्टप्रयोजनाभिसम्बन्धप्रतिषेधार्थम् इदम् आचक्षते, "**कामात्मता न प्रशस्ता**" इति, तेषां पुनर् उक्तदोषः । वक्ष्यति "अर्थकामेष्व् असक्तानाम्" (२.१३) इति । तस्माद् यथोक्त एवार्थः । एवं च सर्वशास्त्रक्रियासु तत्प्रतिषेधे प्राप्ते इदम् आरभ्यते- "**न चैवेहास्त्य् अकामता**" । कथं गम्यते । यद् अयम् आह "**काम्यो हि वेदाधिगमः**" वेदाध्ययनविज्ञानप्राप्तिर् वेदाधिगमः । स च प्रार्थनीयः । न ह्य् असा चेन्धवद् (?) अनित्यं न्यासवद् यदृसा(?ऽधिगन्तुं शक्यः । "**कर्मयोगश् च वैदिकः**" अग्निहोत्रादिकर्मानुष्ठानं चैवम् एव व्याख्येयम् । एवं च तत्करणाकरणयोः विभागेनाशक्यतायाम् (?) इदं निवृत्त्यर्थम् आरभ्यते ।

**सङ्कल्पमूलः कामो वै यज्ञाः सङ्कल्पसम्भवाः ।  
व्रतानि यमधर्माश् च सर्वे सङ्कल्पजाः स्मृताः ॥ २.३ ॥**

इन्द्रियार्थोपभोगेच्छालक्षणस्य कामस्य मूलं तत् सङ्कल्पः । कः पुनर् असौ (?) गुणवतो विषयस्याभिधा । न तस्येह ग्रहणम् । किं तर्हि । कर्तव्यपदार्थावधारणम् इह सङ्कल्पः । स मूलं कामस्य कर्तव्येच्छायाः । एवं **यज्ञाः** श्रौतस्मार्ता इज्यादिरूपाः **सङ्कल्पसम्भवास्** तत्कर्तव्येच्छाप्रयत्नद्वारेणोच्यन्त एवं यज्ञा एवंवृत्तादिका नियमानुष्ठानलक्षणाः नियमधर्माश् च निवृत्तिरूपा एवं च क्रियाफलं न सङ्कल्पिष्यते । किं सङ्कल्पाभावाच् च नित्यकर्मानुष्ठानतः कामात्मता न भविष्यति यज्ञादिसङ्कल्पाच् च तदनुष्ठानेच्छाप्रयत्नद्वारेण "काम्यो हि वेदाधिगमः कर्मयोगश् च वैदिकः" (२.२) इत्य् एतत् दृष्टान्तः । 

**अकामस्य क्रिया काचिद् दृश्यते नेह कस्यचित् ।  
यद् यद् धि कुरुते किञ्चित् तत् तत् कामस्य चेष्टितम् ॥ २.४ ॥**

कामार्थः सङ्कल्पः कामशब्देनोच्यते । तत्प्रकरणसामर्थाद् एवं चाकामस्य सङ्कपस्येच्छा कार्या क्रिया काचिन् न दृश्यते तद् उपपन्नम् । तदा देवो वाम (?) "यद् यद् धि कुरुते किञ्चित् तत् तत् कामस्य चेष्टितम्" इत्य् उपसंहारः प्रकृतस्य । एवं च ।

**तेषु सम्यग् वर्तमानो गच्छत्य् अमरलोकताम् ।  
यथासङ्कल्पितांश् चेह सर्वान् कामान् समश्नुते ॥ २.५ ॥[३७]**  

काः पुनस् **तेषु सम्यग्** वृत्तिर् नित्यानां कर्मणां फलाभिसम्बन्धत्यागेनानुष्ठानं काम्यानां च परित्यागेन तं तथा तेषां श्रुतत्वाद् देवाधिगमकर्मयोगौ च काम्यान् एवाप्रतिषेधात् (?) । अन्यथा च तद(नु)पपत्तेः । एवं च **तेषु** यथाशास्त्रं **वर्तमानो** विद्वान् **गच्छत्य् अमरलोकताम्** । क्रियापदार्थस्वाभाव्येन शास्त्रलक्षणाद् उपकर्षप्राप्त्युपायः स्यानिर्दिष्टफलानां (?) च कर्मणां स्वर्गः फलम् इत्य् आहुर् आचार्याः । "**यथासङ्कल्पितांश् चेह सर्वान् कामान् समश्नुते**" इति । अनेन शास्त्रप्रत्यक्षं सर्वकामप्रयोजनत्वं (?) कर्मणो ऽन्तद्यते (?) परा परिभाषा ।

**वेदो ऽखिलो धर्ममूलं स्मृतिशीले च तद्विदाम् ।  
आचारश् चैव साधूनाम् आत्मनस् तुष्टिर् एव च ॥ २.६ ॥**

प्रामाण्याय कथं कृत्वा । वेदशास्त्रमूलत्वाद् स्मृतिप्रामान्यस्य । तथा च वक्ष्यति "श्रुतिप्रामाण्यतो विद्वान् स्वधर्मे निविशेत वै" (२.८) । व्यवहारार्थैवेयं (?) शास्त्रे । वक्ष्यति "एको ऽपि (?) वेदविद् धर्मम्" (१२.११३) इत्य् एवमादिस्मृत्युपलक्षणार्था च परिभाषा । वक्ष्यति हि "**स्मृतिशीले च तद्विदाम्**" इति । अथेदानीं विव्रियते (?) । विद ज्ञाने । ज्ञायते ऽनेन करणभूते नास्मिन् वाधिकारभुक्तानि तानि क्रियाधर्मश्रेयांसीति **वेदः** । अथ वा विदुर् (विद्तृ?) लाभे लभ्यते नास्मिन् पूर्वोक्तानि क्रियानिवेदाद्यथ(अर्थ?)वादसत्तायार्मन्वन्त्यने(?) नास्मिन् पूर्वोक्तानीति **वेदः** । कथम् अनेकानि सन्ति न शब्दार्थस्य सत्त्वं युक्तं शब्दप्रमाणत्वात् तेषां क्रियादीनाम् । ततस् तानि सन्तीत्य् उच्यते । गुण विद विचारणे विचार्यन्ते ऽनेनार्थाद्यङ्गैर् अस्मिन् वा नि वायुन्त[१ अक्ष् उन्च्लेअर्] इति **वेदः** । मन्त्रब्राह्मणाख्यम् एतावता पुर्भा(म?)र्थोपसिद्धेः । स पुनस् त्रिप्रकारः । ऋगयजुःसामलक्षणा । किं नाथर्ववेदः । ॐ इत्य् उच्यते । तेषु क्रियासमाप्तेस् तथा च ब्राह्मणम् "भूर् इत्य् ऋग्वेदाद् भुव इति यजुर्वेदात् स्वर् इति सामवेदात् तथा तद् ऋग्वेदेनैव होत्रं कुर्वते यजुर्वेदेनाध्वर्यवं सामवेदेनोद्गीथं यद्य् एवं तयैव विद्यायै शुक्रं तेन ब्राह्मणत्वम्" इति च । तथा "इयम् अपरा त्रयी वै ह्य् अर्चः सामानि यजूंषि च" इति । त्रिवेदसंयोगाच् च ब्रह्मत्वश्रुतेस् तथा "यद् ऋचा होत्रं क्रियते यजुषाध्वर्यवं साम्ना वोद्गीथम्" । अथ केन ब्रह्मत्वम् इति प्रश्ने "त्रय्या विद्यया" इति प्रतिवचनोपपत्तेर् ब्रह्मत्वे ऽप्य् अथर्ववेदे व्यापारान् न (?) तस्य ग्रहणम् । वेदशब्दो नेति । तथा च सूत्रकारः "त्रिवेदसंयोगाच् च" इति ब्रह्मत्वप्रकरणे ति(त्रि) श्रुतेः (?) प्रतिषेधं करोति । तस्माद् आथर्वणेन सम्प्रश्यात् इति । किं तद् वैदिकं कर्मेति प्रकरणाद् ज्ञायते कथं तर्ह्य् आथर्वणे वेदशब्दः इतिहासपुराणायुर्वेदवद् इति ऋङ्मात्रसमूहत्वाच् च (?) तस्य स्वस्त्ययनादिप्रयोगस्य वेदाविशेषात् वेदशब्द एकवचनम् । समुदायैकत्वापेक्षं वचनवत् (?) त्रयी चेत् क्रियाप्रयोजनेति कृत्वा तदेकत्वापेक्षम् एकवचनम् । तदुपदेशशास्त्रबहुत्वे ऽपीत्य् एवं च नैकवेदापेक्षं भूतपूर्वत्वाज् (?) जात्यपेक्षत्वात् **[३८]** तत्रैकवचनम् उभयभावाद् इति वेदवद् अर्थं च साकाङ्क्षम् । यतः समासपदेन निराकाङ्क्षीकरिष्यति । कथं **वेदः** किं **धर्ममूलम्** इति वक्ष्यमानेनास्य सम्बन्ध एवं दर्शयिष्यति । किं तु वेदपदविशेषणार्थम् इदं तावद् आरभ्यते । **अखिलः** कृत्स्नः **धर्ममूलं** चोद्यते । ननु च विधिमात्रवाक्यस्य फलधर्मक्रियोपदेशत्वाद् युक्तं च धर्ममूलत्वान् नार्थवादनामधेयमन्त्राणाम् अनुपदेशरूपत्वाद् इत्य् अस्य परिहारो यद्य् अप्य् अविधायकार्थवादास् तथा विधिविहितम् अर्थं विशेषणं केचित् वदन्ति । केचित् विहितानुष्ठानाभिमुख्यकरणायार्थं वदन्तीत्य् अर्थवादास् तद् एवं विधिवाक्यशेषतादर्थवादनां (?) विधिशब्देनैकवाक्यत्वे सति युक्तं धर्ममूलत्वं च नामधेयम् । "शरदि वाजपेयेन यजेत्" इयं(इदं?) नामधेयाश्रयं शरत्कालगुणविधानं तथा "अन्नाद्यकामो वाजपेयेन यजेत" अयम् अपि क्रियाफलोपदेशो नामधेयाश्रय एव । तथा च विशेषत्वाद् अस्या(अन्या)? प्रनाडिकया धर्ममूलत्वम् । मन्त्राणां तु कर्माङ्गत्वाद् अयत्नसिद्धं धर्ममूलत्वम् । एवं च चोद्यानवकाशः । 

> "**धर्ममूलम्**" इत्य् एतद् अधुनोच्यते । अत्र केचित् तावत् "धत्ते पुरुषप्रीतिम् इत्य् अतो धा(दा)नार्थी" इति दानाद् धर्मशब्दम् आहुः । मीमांसाध्याया(ये?) भवदासस्तु (?) धारणक्रियातः कथयति । त्रयो लोका अनेन ध्रियन्त इति धर्मत्वाभिसम्बन्धाद् धर्म इति वैशेषिकाः । जातिनिमित्त एतत् । किं न एतेन शब्दव्युत्पत्तिकारणान्वेषणेन (?) भवतु चैवं धर्मो मा वा भूत् । सर्वथा तावद् एवं कर्तुर् अभ्युदयनिश्रेयसहेतुं क्रियाव्यतिरिक्तम् आ फलप्रदानवस्थायिनं (?) पदार्थम् आचष्ट इति मूलशब्दः कारणपर्यायः धर्मस्य मुलम् उक्तम् । [पूर्व]पदार्थप्रधानः षष्ठीतत्पुरुषः । एवं चास्य वेदशब्देन विविधपदार्थविशेषणेन (?) सामानाधिकरण्यं धर्ममूलं किन्तद् वेदः । यथा राजपुरुषोदशरीर (?) इति । यद्य् अपि च सद(?)शब्दोप[ज]नितक्रिया धर्ममूलं न साक्षाद् वेदस् तथाधिकारणे कारनसदृप(रूप?)पारेणै(?)तद् उक्तम् "**वेदो ऽखिलो धर्ममूलम्**" इति । अथ दा(?)[अग्नि]होत्रदिव्यपनथाधर्मो धर्मार्थत्वात् तस्याश्व (??) वेदमूलत्वात् । उपपन्नम् एतद् वेदशब्दप्रमाणा चाक्रियासापेक्षशब्देनोच्यते (?) साहचर्यात् । तस्य धर्ममूलत्वाद् उपपन्नेयं गुणवृत्तिर् न च गौणो दण्डपादितो (दण्डापूपिकया?) व्यवहारः । अथ चोभयं शास्त्रं चोद्यके ऽग्निहोत्रादिक्रियाध्ययनं च । तस्मात् "स्वाध्यायो ऽध्येतव्यः" इत्य् अनेन इत्य् अनेन एतस्यां च कल्पनाया दुपवृत्त्येव (?) "वेदो ऽखिलो धर्ममूलम्" इति वेदस्याखिलस्य धर्ममूल्त्वेनोपदिष्टे ऽन्यस्य प्राप्नोति तदुपदेशाभावाद् इष्यते चान्यस्यापि धर्ममूलत्वम् ।  
>  तच् चान्तरेण शास्त्रारम्भयत्नं न लभ्यत इत्य् अतस् तदर्थम् इदम् आरभ्यते । "**स्मृतिशीले प(पि) तद्विदाम्**" । **धर्ममूलम्** इति वर्तते । स्मृतिर् नाम शिष्टपुरुषधर्मः । पूर्वशिष्टोपदेशप्रत्ययबावनाम् (?) जपे(उप)लब्धार्थविषयः (?) भावनाख्यो विधिप्रतिषेधवाक्यस्वरूपो ऽष्टकादिकर्माचारानुष्ठाननिमित्तं मानवादिशास्त्रोपनिबन्धनं पदार्थस्मरणं स्मृतिभावनाकारकम् । <u>केचित् तु ताम् अहुः स्मर्यते । इत्य् एवं चानुष्ठातव्यं पदार्थः प्राप्नोति</u> (??) । यद् अनियमकर्मानुष्ठानं **[३९]** हि शिष्टैः स्मर्यते । भवत्व् एवम्, को दोषः । नन्व् इदं प्रमाणं तदनुष्ठानं प्राप्नोति अथ स्मृतिप्रमाणं तदनुष्ठानं मन्ये पुरुषधर्मस् तर्हि स कर्मानुष्ठान्य् आह (?) क्रतुस्मरणं (?) स्मृतिना स्मर्यमाणं कर्म । तत् पञ्च । यथाग्निहोत्रादिकर्मानुष्ठानं वेदप्रमाणं न वेदः । तत् पञ्च(?)कर्माचारानुष्ठानं स्मृतिप्रधानं न स्मृतिर् इति । तां च तैर् विधविन्य(?) वृद्धाः । केचिनृत्सङ्गशापापूरिकादि(??) कर्माचारादिप्रतिपत्तिकारणं स्मृतिं मन्यन्ते । न चापस्तम्बवद् (?) एषां मुखं न पाठाद् अप्रयोगाद् अनुमीयन्त इति । अन्ये मन्त्रार्थत्वादलिङ्गप्रभवाद् आहुः । अपरे पुनर् अनादिवारं पर्व सम्प्रदायाविच्छेदं नित्यार्थं स्वतन्त्रायाः स्मृतेर् आचक्षते । तर्कखिन्नो (?) ऽपि प्रतिपत्त्या यथा तथापि भवत्व् इयं सर्वथोत्तरपदस्यावेदवित् <u>संस्वन्य</u> (स्यावेदवित्सु । अन्ये??) धर्ममूलत्वं नान्यद् अथैषा स्मृतिशीले रागद्वेषप्रभ्यान(हाण)म् उच्यते । शीलसमधौ पक्षीणरागद्वेषश् च समाधिस्थो भवति रूढितो वा । विगतरागद्वेषः पुरुषः शीलवान् इत्य् उच्यते । द्वेषरागवान् [च] दुःशीलः । अत एते **स्मृतिशीले धर्ममूलम्** इति । **च**शब्द उक्तसमुच्चये । वेदश् च स्मृतिशीले च इदानीं सर्वयोः स्मृतिशीले ते धर्ममूलं भवतः नाण्ये ।   
> किम् एतावद् एव धर्ममूलम् । नेत्य् उच्यते- **आचारश् चैव साधूनाम्** । आचार कौतुकमङ्गलादिः साधुविवेदभवनां (?) वेदविदाम् । ननु चाचारः (?) स्मृतिर् एव । ॐ इत्य् उच्यते । कथं तर्हि पृथङ् निर्देशस् तस्य । स्मृतितः ब्राह्मणपरिव्राजकन्यायेन युक्तो क्षत्रब्राह्मणत्वाविशेषापि पृथग् उपदेशः । परिव्राजकस्यादरेण लिङ्गसम्बन्धाद् अधिकारेण वा कारणान्तरतो वा तद् इदं समासं(साद्?सेन?) वक्तव्यं तद् ध्य् आचारस्य स्मृतितः पृथगुपदेशकारणम् उपनिबद्धा स्मृतिर् अनुपनिबन्धः (बद्धः) शिष्टाचार इत्य् एतावता विशेषेण पृथग्वचनम् उपनिबन्धानुपनिबन्धेन च पुनर् अस्मरणस्य कस्मात् कौतुकमङ्गलयोस् तावद् आनन्त्या अशेषत उपनिबन्धो(द्धो) ऽश्क्यः कर्तुर् विशेषतः स्वरूपतो देशजातिकुलधर्माणाम् आनन्त्यात् तथा तिथ्यादीनाम् अनुवृत्तिर् यत् कारणं वचनेषु हि प्रतिवचनानि । यथा प्रतिविलोकयात्रायाम् (?) । न च तानि ग्रन्थेनोपदेष्टुं शक्यन्ते, पुरुषस्य भावभेदात् । स्यात् तत् न पुनस् तत्प्रतिवचनप्राया लोकयात्रा यथा ज्ञाप्या, एवं भवताम् एव तपोगृहम् इति चैवमादिर् अतो ऽयं न धर्म इति । नैवं, परितोषणपरत्वाद् अस्य वचसो ऽदृष्टप्रयोजनफलाभासोवधं (?) क्रियते । अस्मृतिर् एवासौ । यथा न धर्मापेत्य् (?) अथ वा तं नाश्रयै(?) तत्त्वाद् यथा प्रधानं यथा स्थूलं चोपनिबद्धो विपर्ययाद् अनुपनिबद्धतेय् अथ वा यद् अनाचार्यमाणः(णं) कर्मप्रत्ययाद् आचार्यमाणं चाभ्युदयाय तद् अवश्यानुष्ठेयेषु स्मृतित्वम् अनाचार्यमाणम् अत्ययाय । आचार्यमाणत्वाभ्युदयायैव । यथैव्(?)ओर्ध्वबाह्ववस्थादिनावश्यानुष्ठेयं स श्चारो ऽनेनैकविशेषणस्मृइततः पृथग् उच्यते शीलत्वात् कर्मरूपत्वात् सर्वार्थत्वाच् च । 

**आत्मस्तुतिर्** भावप्रसादश्रद्धापर्यायः । स्मृत्यविरुद्धं **[४०]** विहितक्रियातिरेककरणम् आत्मतुष्टिर् इत्य् अपरे । एवं च शीलात्मत्वाच् शीलस्मरणम् (?) आत्मतुष्टिम् अपि (?) चैवेमे द्रष्टव्ये । तथा च वेदस्मृतिप्रकरणम् अनुगृहीतं भवति, स्मृतिशीलाचारतुष्टीनां च धर्ममूलत्वम् । वेदवद् उक्तपरिहारं द्रष्टव्यम् (?) । स्मरणप्रपञ्चप्रयोगवाक्यम् इतीदं कर्तव्यम् इदम् अकर्तव्यम् इत्य् एवंविधं स्मरणस्य प्रयोगार्थत्वं दर्शयति, विज्ञानस्वरूपत्वाच् च । 

> शब्दस्येत्य् अपरः पाठो ऽर्थत्व (वान्?) "**वेदो ऽखिलो धर्ममूलं स्मृतिशीले च तद्विदाम्**" । अर्थस् तु शीलम् अनुष्ठानम् अष्टकादेः कर्मणस् तत्र तु यदनुष्ठानस्मरणं वेदविदां तच् च धर्ममूलं वेदश् च । किं चान्यद् **आचारश् चैव साधूनाम्** । आचारो यमनियमसमूहस् तदनुष्ठानस्मरणं धर्ममूलं पूर्वोक्तं चेत्य् अतस् तस्माद् (?) एवाचारोपदेशसामर्थ्याच् छीलशब्देनाष्टकादिकर्ममात्रं प्रतीयते, न यमनियमसमूहः सर्वो वा स्मृतिधर्म आत्मतुष्टिर् एव चास्तिक्यं (?) वा गृहेच्छा च (?) सर्वकर्मानुष्ठानसहकारिभावप्रसाद आत्मस्तुतिस् तदनुष्ठानस्मरणं च यद् वेदविदां तच् च धर्ममूलं पूर्वोक्तं चेत्य् एवं स्मृतेः शीलविशेषणत्वादिरूपधर्मस्मरणं (?) शीलाचारात्मतुष्ट्यर्थं विधेयम् इति ।   
> कस्मात् पुनर् वेदवित्सम्बन्धेन स्मृतेर् धर्ममूलत्वम् उच्यते येन ।

**यः कश्चित् कस्यचिद् धर्मो मनुना परिकीर्तितः ।  
स सर्वो ऽभिहितो वेदे सर्वज्ञानमयो हि सः ॥ २.७ ॥**

यस्माद् अतो ऽस्याः पौरुषेयाद् युक्तं वेदवित्सम्बन्धेन प्रामाण्यम् । एवं तर्हि न वेदस्मृतिः प्रमाणान्तरं भवतु, को दोषः । न, वेदवित्सम्भन्धे नास्याः प्रामाण्यं वचनीयम्, वेदप्रामाण्येनैव । 

> <u>नन्व्</u> अस्याः प्रामाण्यं तदर्थान्तराभावात् सिद्धम् । <u>अत्रोत्तरम्</u> । **स सर्वो ऽभिहितो वेदे** (?) वेदलिङ्गभावेनेति ब्रूमः । किम् एवं परिहृतं चोद्यं भवति । ॐ इत्य् उच्यते । कथम् । यथा प्रत्यक्षशिष्टा अग्निहोत्रादयः पदार्था वेदेन तथा स्मार्थाः । किं तर्हि । लिङ्गानुमिता एवं च प्रमाणान्तरत्वं स्मृतेः, लोकवत् । यथा लोकप्रत्यक्षाद् धूमाद् अप्रत्यक्षस्याग्नेर् अधिगमः प्रमाणान्तरम् अनुमानम् एवं प्रत्यक्षाद् वेदलिङ्गाद् अप्रत्यक्षाणाम् अष्टकादिकर्मयमनियमानाम् अधिगमे प्रमाणं स्मृतिशास्त्रम् अनुमानपदार्थान्तरवत् पदार्थान्तरं प्रत्यक्षाद् वेदशास्त्राद् भवितुम् अर्हति । एवं च यद् अवोचामः "**स सर्वो ऽभिहितो वेदे**" (?) वेदलिङ्गतो न प्रत्यक्षतः अग्निहोत्रादिकर्मवद् इति । तत्सम्बन्ध उदाहरणं कर्तव्याकर्तव्यस्मरणयोर् वेदलिङ्गप्रभवयोर् उच्यते । "धन्वन्न् इव प्रपा असि" इत्य् एतत् प्रपाकर्तव्यस्मरणस्य । कथं नु नाम त (?) एव । जनयितृत्वात् (?) सम्भवतीत्य् एवं सकृदकर्तव्यस्य । एवं सर्वत्र द्रष्टव्यम् । वेदलिङ्गप्रभवत्वं (?) स्मृतेर् अदर्शनात् सर्वत्रायुक्तम् इति चेद्, दर्शने यत्नः क्रियताम् । दृष्टाच् चादृष्टाच् च अदृष्टम् अप्य् अनुमातुं शक्यम् । न त्व् अदृष्टाच् चादृष्टम् अप्य् अनुमातुं शक्यम् । न त्व् अदृष्टाद् दृष्टहानिः । सर्ववेदशास्त्रार्थविदः प्रत्यक्षं च वेदलिङ्गं सर्वस्मृतिधर्माणां त्रिवेदाध्येतुर् अपि गम्यम्, किं पुनर् एकवेदाध्येतुः इति । तथा चाह- "**सर्ववेदमयो हि सः**" । वेदः कः । **मनुर्** वा सर्ववेदशास्त्रार्थज्ञानभावितसर्वज्ञानमयः **[४१]** शक्नोति सर्वस्मृतिधर्मान् वक्तुम् । तत्समो नान्यः ।   
> कथं (?) च कृत्वा ।

**सर्वं समवेक्ष्येदं निखिलं (?) ज्ञानचक्षुषा ।  
श्रुतिप्रामाण्यतो विद्वान् स्वधर्म निविशेत वै ॥ २.८ ॥**

**सर्वं समवेक्ष्येदं** **निखिल**(ं) ? कर्म स्मार्तम् । **निखिल**शब्दः सर्वशब्दस्य मुख्यार्थवादित्वं दर्शयत्य् उभयथा तत्प्रयोजनदर्शनात् (?) । श्लोके (-दर्शनाऌ लोके) तत् समवेक्ष्यम् (क्ष्य?) काल (?) ज्ञानचक्षुषा वेदेन । कथम् । यथावोचाम पूर्वश्लोके । एवं सति **श्रुतिप्रामाण्यतो विद्वान्** जानानो (?) वेदशास्त्रवित् **स्वे स्वे धर्मे** **निविशेत** न पुरुषप्रामाण्यतः । न हि तस्य वेदसम्बन्धम् उक्त्वान्यतः प्रामाण्यं भवितुम् अर्हति । तथा चोक्तम् "विद्वद्भिः सेवितः सद्भिः" (म्ध् २.१) इति । 

> एवं च स्मृतिप्रामाण्ये तत्स्तुत्यर्थम् इदम् उच्यते ।

**श्रुतिस्मृत्युदितं धर्मम् अनुतिष्ठन् हि मानवः ।  
इह कीर्तिम् अवाप्नोति प्रेत्य चानुत्तमां गतिम् ॥ २.९ ॥**

<u>ग्रहम् अत्राधिकृता स्मृत्ये</u> (?) स्तुत्यर्थम् । कथम् । यथैव श्रुत्युदितधर्मम् अनुतिष्ठन् कीर्त्या युज्यते एवं स्मृत्युदितम् अपीति भूतार्थवादेन प्रकृतार्थस्तुतिप्रकरणसामर्थात् द्रष्टव्या । एवं च न श्रुतेः स्वार्थ उपदेशः । किं तर्हि । स्मृतिस्तुत्यर्थः ।

**श्रुतिस् तु वेदो विज्ञेयो धर्मशास्त्रं तु वै स्मृतिः ।  
ते सर्वार्थेष्व् अमीमांस्ये ताभ्यां धर्मो हि निर्बबौ ॥ २.१० ॥**

अग्निञ्छद्धा (?) शङ्कापरिहारार्थो ऽयम् आरभ्यते स्तुत्यर्थं चेति वर्तते । यद् यद् धर्मसाधनं शिष्टसमाचरणे न निबद्धाक्षरया स्मृत्या प्रतीयते (?), तत् सर्वम् अविशेषेण स्मृतिर्, नानयोर् विशेषो ऽस्ति । निबद्धानिबद्धयोर् उभयोर् अपि हि प्रामाण्ये शिष्टस्मरणम् एव्ं चावल्म्ब्य (?) वेदानुग्रह्थसन्दर्भश् चापि स्मरणार्थ उक्तम् (?) । **ते सर्वार्थेष्व्** एव्**आमीमांस्ये** न प्रतिषेद्ध्ये । यथैव वेदस्मृतिशास्त्रसिद्धो मेध्यामेध्यादिविभागो न विचार्यते दर्शणान्तरस्थैः(?), एवं विहितकर्मविषयो ऽपि पश्वादिवधो ऽत्र न विचारणीयः । येन "**ताभ्यां धर्मो हि निर्बभौ**" । कथम् । यथैव प्रमाणान्तरेणाप्राप्तौ धर्मो वेदात्मानं प्रतिलेभे ऽग्निहोत्रादि (?) एवं स्मृतितो ऽप्य् अष्टकादिर् इति श्रुतिवद् वा स्मृतिर् अप्य् अष्टकाप्रतिषेध्येत्य् अयं चान्यो वाक्यार्थो ऽपि । सैषोभयथा स्मृतिस्तुतिप्रकरणाद् इयं च दृष्टा परा ।

**यो ऽवमन्येत ते तूभे (?) हेतुशाश्त्राश्रयाद् द्विजः ।  
स साधुभिर् बहिष्कार्यो नास्तिको वेदनिन्दकः ॥ २.११ ॥[४२]**  

अशब्दत्वाद् अप्रामाण्यशङ्कया श्रुत्या समानीकरोति या च मन्ये क्रयस् (?) **ते** प्रतिषेधयन् (?) **उभे** **द्विजस्** सन् वेदशास्त्रानुशिष्टः **हेतुशास्त्राश्रयाद्** इति वेदस्मृत्यागमविरोधिनस् तर्कशास्त्रस्यावष्टब्धह (-धस्य?) न तस्य न्यायाभासशास्त्रव्यवहारिणो वेदस्मृत्यागमप्रतिषेधः । पुरुषस्येयं निन्दा । **स साधुभिर् बहिष्कार्यः** आतिथ्यादिक्रियाभ्यः । येन **नास्तिको** ऽसौ **वेदनिन्दक**त्वात् । त्रयीशास्त्रप्रमाणं हि द्विजत्वम् । तत्रस्थस्य न च युक्ता निन्दा । यत एवं त्रय्यर्थविरोधाभिधाने प्रवृत्तो निन्द्यते द्विजः । वेदग्रहणं चात्र स्मृत्यर्थम् अपि द्रष्टव्यम् उक्तन्यायसामर्थ्यात् । एवं च कृत्वा यथा हेतुशास्त्राश्रयाद् अप्रतिषेध्यो वेदो धर्ममूलत्वात्, एवं स्मृतिर् अपीति स्मृतिपरम् एतत् प्रकरणसामर्थ्याद्दियुक्तम् (-मर्थाद् इत्य् उक्तम्?) ।

**वेदः स्मृतिः सदाचारः स्वस्य च प्रियम् आत्मनः ।  
एतच् चतुर्विधं प्राहुः साक्षाद् धर्मस्य लक्षणम् ॥ २.१२ ॥**

अयम् अपि प्रपञ्चार्थम् एवापरेण प्रकारेण श्लोकः । कथम् । यथैव हि वेदः साक्षाद् अप्य् अवहितो धर्ममुलम् एवं चोदनवाक्यस्वरूपा स्मृतिर् अपि धर्मस्यानुष्ठातव्यस्य साक्षान् मूलं न पुनर् अधिकं (?) या वेदसम्भवा (द्) । अथ वा (?) स्मृतिस्तुत्युपसंहारार्थः श्लोकः । तदुपसंहारश् च पूर्वप्रकारव्यवच्छेदेन परिभाषान्तरोपन्यासाभिप्रायः मतान्तरप्रदर्शनार्थः । वेदं वाक्यं केचित् तच्छीलस्यापाठेनैव त्रेधा स्मृतिं मन्यन्ते वेदम् (?) । चि(त)त्पाठेन (?) सह चतुर्धा । यथोक्तम् "स्मृतिशीले च तद्विदाम् । आचारश् चैव साधूनाम्" (२.६) इति । गौतमस् तु द्वेधा- "तद्विदां च स्मृतिशीले" (ग्ध् १.२) इति । तद् एवं स्मृतिभेदाभिधानम् एतद् (?) गौतमाचार्यस्य मनोर् अपि विवक्षितम् । स्मृतिपदार्थभेदस्यैकैव स्मृतिः । तथा चोक्तम् अनेनान्यत्र (?) "धर्मशास्त्रं तु वै स्मृतिः" (म्ध् २.१०) इति, "श्रुतिस्मृत्युदितं धर्मम्" (म्ध् २.९) इति च । एकम् (एवम्?) एव स्मृतिम् अवोचद् येनातस् तद् विज्ञापयति । नायं स्मृतिभेदो मुख्यः । किं तर्हि । कारणान्तरतो गौणः । इदानीं वेदस्मृत्योर् धर्ममूलत्वात् तदर्थानुष्ठातुः पुरुषस्योपधस्यानुपधस्य वानुष्ठानक्रिया पदार्थसम्बन्धः स्वाभाव्याद् (?) आतुरचिकित्साद् अभ्युदयोत्पत्तौ प्रयुक्तायाम् (?) इदं तत्प्रतिषेधादयः प्रत्यक्ष उपलभ्यते । तथा [च?] वक्ष्यति- "स्वानि कर्माणि कुर्वाणाः" (म्ध् ८.४२] योग्न(?)नियमार्थं (?) शास्त्रम् आरभ्यते ।

**अर्थकामेष्व् असक्तानां धर्मज्ञानं विधीयते ।  
धर्मं जिज्ञासमानानां प्रमाणं परमं श्रुतिः ॥ २.१३ ॥**

पुरुषस्य शास्त्रानुष्ठातुर् अनुष्ठानक्रियायां स्वभावानुषक्ताव् अर्थक्रमो दृष्टपुरुषार्थः प्रत्यक्षत् उपलभ्यते । तथा [च?] वक्ष्यति- "स्वानि कर्माणि कुर्वाणा दूरे सन्तो ऽपि मानवाः" [म्ध् ८.४२] इति । एवं च वजसनेयि(क)ब्राह्मणं लोकवर्ती स्वाध्यायाभ्यासस्य दृष्टं प्रयोजनम् उक्त्वाह "लोकः पच्यमानश् चतुर्भिर् धर्मैर् ब्राह्मणं भुनक्त्य् अर्चया दानेन ज्ञानेन तथा चावध्यतया च" इति । **[४३]** तथा च स्मृत्यन्तरम्- 

> यथेक्षुहेतोर् इह सेचितं पयस् तृणानि वल्लीर् अपि च प्रसिञ्चति ।  
> तथा नरो धर्मपथेषु सञ्चरन् यशश् च कामानि वसूनि चाश्नुते ॥ इति ।

भूतार्थानुवाद एव तेषाम् अनुष्ठातृपुरुषाणाम् अर्थकामभिसन्धित्यागेन शास्त्रार्थम् अनुतिष्ठतां **धर्मज्ञानं विधीयते** । धर्मज्ञानं शास्त्रं कथं ज्ञायते । तेनेति ज्ञानमूलं देशवाक्यम् इत्य् अर्थः । धर्मस्य ज्ञानं धर्मज्ञानं तदर्थो वा प्रयोगो ज्ञायते ऽस्मिन्न् इति वा जानम् इत्य् अधिकरणे कारके गुणवृत्त्या धर्मज्ञानस्य शास्त्रस्यार्थक्रिया धर्मज्ञानशब्देनोच्यते । एवं च तच्छास्त्रम् अथ वा **धर्मज्ञानं विधीयते** उपदिश्यते । कैः । शिष्टैः शास्त्रेण वा । किं कारणं येन धर्मज्ञानम् इच्छता केनोपायेन धर्मो भवतीत्य् एवं "**प्रमाणं परमं श्रुतिः**" । कुतः । अनुमानात् । तच् चोक्तम् । सा च श्रुतिर् अनुपकक्ष्यमानापि अस्मिन्न् अर्थे मृग्या । शिष्टेभ्यः लिङ्गप्रभवया स्मृत्या, न चानुमेया (?) । 

> यस्येहार्थं कर्म विद्या तपो वा नामुत्रार्थं तस्य मफलं(?) वदन्ति ।  
> यत् तत् फलं दिव्यम् अनन्तकल्पं तत् तस्य लोभाद् इतरेषु नष्टम् । 

तथा च कदा (?) भृगुवाक्यम् । 

> सर्वकर्मानुष्ठानप्रयोगनियमशास्त्रानुवादाद् इदं भवति ।  
> दृष्टहानाद् दृष्टप्रयोजनानां दृष्टाभावे प्रयोगे ऽभ्युदयाय ॥

इति । एवं च, यथैव न सर्वस्मात् पुरुषकर्मणां धर्माः । किं तर्हि । शास्त्रोपदिष्टाद् एव । एवं न सर्वस्य शास्त्रानुष्ठातुर् धर्मः तथा शास्त्रं निरुपधस्य (?) । एवं च क्रिया पदार्थसम्बन्धस्वाभाव्यं धर्मोत्पत्तौ सर्वावस्थस्य (?) शास्त्रानुष्ठातुः परित्यक्तं भवति । अनया परिभाषया विरोधाद् इदं वापरं शक्यसमुच्चयक्रियानिवृत्त्यर्थं परिभाषान्तरम् आरभते ।

**श्रुतिद्वैधं तु यत्र स्यात् तत्र धर्माव् उभौ स्मृतौ ।  
उभाव् अपि तौ धर्मौ सम्यग् उक्तौ मनीषिभिः ॥ २.१४ ॥**

श्रुतिग्रहणम् अत्राधिकृतायाः स्मृतेः (?) विरोधे सति विकल्पप्रसिद्ध्यर्था । न स्वार्थम्, अप्रकरणात् । अत्र रूपो (?) दाहरणस्यार्थं श्लोको भवति ।

**उदिते ऽनुदिते चैवे समयाध्युषिते तथा ।  
सर्वथा वर्तते यज्ञ इतीयं वैदिकी श्रुतिः ॥ २.१५ ॥**

य एवं च यथा श्रौतेषु पदर्थेष्व् अन्योन्यविरुद्धेषु शक्यसमुच्चयेष्व् अपि सत्स्व् अन्यतरशास्त्रानुष्ठानेनापि कृतः शास्त्रार्थः सम्पद्यते । यथाध्ययनम् अविरोधे (?) यः कृतो भवति । एवं स्ंराव् अपि द्रष्टव्यम् उदाहरणम् । "नित्यम् अभोज्यं केशकीटावपन्नम्" इति गौतमः । "मृत्प्रक्षेपाख्यसंस्कारेण भोज्यम्" इति मनुः । एवं तुल्यबलानां स्मृतिप्रमाणानां परस्परविरोधे विकल्पः । अन्यतरानुष्ठानं वेदितव्यम् । यथा श्रौते जुहोतीत्य् अनुमानम् इति ।

> **निषेकादिश्मशानान्तो मन्त्रैर् यस्योदितो विधिः ।  
[४४] तस्य शास्त्रे ऽधिकारो ऽस्मिन् ज्ञेयो नान्यस्य कस्यचित् ॥ २.१६ ॥**

द्विजातीनां स्मृत्यध्ययनाधिकारार्थः श्लोकः । कथं निषेकश्मशानलक्षणसंस्कारयोर् आद्यन्तयोर् ग्रहणे सति तन्मध्ये पतितानां सर्वसंस्काराणां ग्रहणं द्विजोपलक्षणार्थं विनैव सामर्थाः (?) लक्षणं च द्विजातीनां स्मृत्यध्ययनाधिकार्थं तथा चैव यसैतत् संस्कारकर्म पुरुषस्य तस्य स्मृतिशास्त्रे ऽधिकारे ऽस्मिन् ज्ञेयः, न तु शूद्रस्याध्ययनम् । न तस्य द्विजातिसंस्करो ऽस्ति । तस्माद् अस्य स्मृत्यध्ययनाधिकारप्रतिषेधस् तदुपदेशसामर्थान् न च कर्माधिकारात् तच्छास्त्राध्ययनाधिकारो युक्तः स्त्रीवद् अश्वमेधादिशास्त्रवद् विकल्पः । अथ वा शास्त्रसामर्थ्याद् यथोपदेशं शास्त्रार्थप्रतिपत्तिः स्यान् न तु न्यायान् न तु च "विदुषा ब्राह्मणेनेदम् अध्येतव्यं प्रयत्नतः" (म्ध् १.१०३) (?) इत्य् अयम् उक्त एव स्मृत्यधयनाधिकारः द्विजातीनम् इत्य् उभयथैतद् वाक्यं स्मृतिशास्त्रस्तुतिपरं तत्रोक्तम् अतो नायं स्मृत्यधिकारस् तेषाम् इति "अधीयीरंस् त्रयो वर्णाः" (म्ध् १०.१) इत्य् अयम् अपि चानुवाद एवोपनयनादिप्रकारेणोपदिष्टवेदाध्ययनविधेर् न तु स्मृत्यध्ययनाधिकारः । <u>केचित्</u> तु ब्रुवते "**अत्र शास्त्रे ऽधिकारो ऽस्मिन्** नित्य(?) शास्त्त्रं वेदो मुख्यस् तत्प्रकरणसामर्थ्यपरिशेषै [१ अक्ष् उन्च्लेअर्] स्मृतिः" इति । <u>तद् अयुक्तम्</u> । उपनयनाधिकारे हि कृतोपनयनानाम् आदिष्टवेदव्रतानां च गुरूपसदनानन्तरं वेदग्रहणविधीम् म(धर्म)हता (?) ग्रन्थसन्दर्भेणानुक्रान्तस् तथा चेदं तत्प्रकरण एवाभिहितम् । "ब्राह्मणः प्रणवं कुर्याद् आदाव् अन्ते च सर्वदा" (२.७४) इति । 

> ओङ्कारपूर्विकास् तिस्रो महाव्याहृतयो ऽव्ययाः ।  
> त्रिपदा चैव सावित्री विज्ञेया ब्रह्मणो मुखम् ॥ [म्ध् २.८१]

इति चैवमादि । तस्मान् नायं वेदाधिकारः । किं तर्हि । स्मृतेर् एव । ननु च शब्दक्रिया वा द(अ)धिपूर्वस्येन्द्रो(स्य कृ)ध्या(धा)तोर् यथोक्तविशेषणे यः स्मृताव् अयम् अध्ययनाधिकारो विरुध्यत इति समरणोपनिबन्धनार्थे ग्रन्थे एषो ऽस्हिकाहः स्यात् । यथा चास्मदादीनां (?) धर्माणाम् इति । अपरस् त्व् आह "तस्य कर्मविवेकार्थं शेषाणां चानुपूर्वशः" (म्ध् १.१०२) इति वचनाद् अस्यैव स्मृत्यध्यनाधिकारः शूद्रस्येति स इमं शास्त्रार्थम् । यथाभिहितम् एवं बोधयितव्यं कर्मविवेकार्थत्वं च शास्त्रादाव् उक्तम् (?) अत्र नाध्ययनाधिकारः । इदं तर्हि कथं "स्वं स्वं चरित्रं शिक्षेरन् पृथिव्यां सर्वमानवाः" (म्ध् २.२०) इति सर्वग्रहणम् अत्रोक्तपरिहारः (?) । अग्रस्थः कश् चायम् उपदेशेन नाध्ययनाधिकारः । तथा च "धर्मप्रवक्ता नृपतेर् न तु शूद्रः कथञ्चन" (म्ध् ८.२०) इत्य् एतद् अपि ब्राह्मणाभावे क्षत्रियवैश्यप्रतिप्रसवार्थं वक्ष्यामः । यतो नायं प्रतिषेधप्राप्तेर् लिङ्गम् उक्तं चात्र "धर्मोपदेशं दर्पेण विप्राणाम् अस्य कुर्वतः" (म्ध् ८.२७२) इत्य् एतद् अपि न शास्त्रप्राप्तेर् लिङ्गम् । किं तर्हि । अर्थप्राप्तेः । प्राप्तस्य लिङ्गं द्योतकं भवति, नाप्राप्तस्य प्रापकम् । "न शूद्राय मतिं दद्यात्" (म्ध् ४.८०) इत्य् अत्र श्लोके स्फुटीकरिष्यामः । तस्मान् नास्त्य् अत्रानुपनीतस्य स्मृत्यध्ययनाधिकारः शूद्रस्य ।

**[४५]  सरस्वतीदृषद्वत्योर् देवनद्योर् यद् अन्तरम् ।  
तं देवनिर्मितं देशं ब्रह्मावर्तं प्रचक्षते ॥ २.१७ ॥**

देवसम्परिग्रहाद् देवनिर्मितत्वं च देशस्तुत्यर्थं ब्रह्म चोत्पन्नं (?) महर्षीणाम् अत्र किल प्रतिभातम् इति ब्रह्मावर्तो देशः अर्थसञ्ज्ञया स्तूयते ।

**यस्मिन् देशे य आचारः पारम्पर्यक्रमागतः ।  
वर्णानां सान्तरालानां स सदाचार उच्यते ॥ २.१८ ॥**

अयम् अपि देशस्तुत्यर्थः श्लोकः । <u>एवं च नान्यत्र देशे असदाचारतोक्ता न भवति</u> (?) । 

**कुरुक्षेत्रं च मत्याश् च पाञ्चालाः शूरसेनकाः ।  
एष ब्रह्मर्षिदेशो वै ब्रह्मावर्ताद् अनन्तरः ॥ २.१९ ॥**

**ब्रह्मावर्ताद् अनन्तरो ब्रह्मर्षिदेश** इतीयम् अपि देशसञ्ज्ञा देशस्तुत्यर्थैव । **ब्रह्मावर्ताद् अनन्तरः** ईषदूनस्तुत्यर्थः । एतच् चानन्तरग्रहणं सर्वस्मिन् देशे ऽनुवर्तते । पूर्वस्मात् पूर्वस्माद् देशाद् अनन्तर उत्तरोत्तर ईषदूनो भवति । एवं च देशक्रमाभिधानम् अनुगृहीतं भवति ।

**एतद्देशप्रसूतस्य सकाशाद् अग्रजन्मनः ।  
स्वं स्वं चरित्रं शिक्षन्ते (षेरन्) पृथिव्यां सर्वमानवः ॥ २.२० ॥**

अयम् अपि ब्रह्मर्षिदेशार्थवादः । एवं च नान्यत्र्**आग्रजन्मनः** **सकाशाच्** चरित्रशिक्षणप्रतिषेधः । 

**हिमवद्विन्ध्ययोर् मध्यं यत् प्राग् विनशनाद् अपि ।  
प्रत्यग् एव प्रयागाच् च मध्यदेशः प्रकीर्तितः ॥ २.२१ ॥**

अत्र देशस्तुत्यर्थवादेनोक्तः प्रकरणात् तु द्रष्टव्यः । एवम् उत्तरेष्व् अपि श्लोकेष्व् एतद् बोद्धव्यम् उत्कृष्टदेशोपवर्णनप्रकरणमध्याभिधानाच् चास्य मध्यदेशं द्रष्टव्यम् अन्वर्थम् ।

**आ समुद्रात् तु वै पूर्वाद् आ समुद्रात् तु पश्चिमात् ।  
तयोर् एवान्तरं गिर्योर् (?) आर्यावर्तं प्रचक्षते (विदुर् बुधाः) ॥ २.२२ ॥**

आर्या वर्तन्ते ऽस्मिन्न् इत्य् आर्यसञ्ज्ञयैवं देशस्तुतिः ।

**कृष्णसारस् तु चरति मृगो यत्र स्वभावतः ।  
स ज्ञेयो यज्ञियो देशो म्लेच्छदेशस् त्व् अतः परः ॥ २.२३ ॥**

**म्लेच्छदेश** इत्य् अनधिकृतपुरुषदेशो न यज्ञानाम् अधिकरणत्वम् अर्हतीत्य् अर्थः । एवं च तत्र निवासप्रतिषेधो ऽव्यर्थम् उक्त एव द्रष्टव्यः ।

**एतान् द्विजातयो देशान् संश्रयेरन् प्रयत्नतः ।  
[४६] शूद्रस् तु यस्मिन् कस्मिन् वा निवसेद् वृत्तिकर्शितः ॥ २.२४ ॥**

देशविदेशविशेषोपवर्णनात् पूर्वस्मिन् पूर्वस्मिन् नियमेन वसेत् । प्रयत्नविशेषात् फलविशेषो दर्शितो यथा स्यात्, अशिष्टदेशत्यागश् च । शूद्रस्यापि द्विजातिशुश्रूषोर् एतद् देशं च निवासनियमः तत्साहचर्याद् अर्थसिद्धः, सत्य् अपि द्विजातिग्रहणे । अयं चास्य तेभ्यो विशेषः । **शूद्रो** **वृत्त्य्**असम्भव**कर्शितो** **यस्मिन् कस्मिन् वा निवसेज्** जीवतश् च शिल्पैर् द्विजातयश् च क्षीणवृत्तयो ऽपि नान्यत्र निवसेयुर् असत्याम् आपदि निवासप्रतिषेधाच् च । वृत्त्यर्थं तेषाम् अन्यदेशगमनं कदाचित् तन् न प्रतिषिध्यते । निवासस् तु नास्ति ।

**एषा धर्मस्य यो योनिः समासेन प्रकीर्तिता ।  
सम्भवश् चास्य सर्वस्य वर्णधर्मान् निबोधत ॥ २.२५ ॥**

एषा वर्णाश्रमव्यवस्था धर्मस्याभ्युदयहेतोर् आफलप्रदाता(त्र?)वस्थायिनो मुख्यस्य योनिः कारण एव भवतां समासेनाभिहिता मया "विद्वद्भिः सेवितः सद्भिः" (म्ध् २.१) इत्य् अत्र श्लोके तत्प्रसङ्गे । न च शास्त्रपरिभाषा "कामात्मता न प्रशस्ता" (म्ध् २.२) इत्येवमाद्या । यावद् अयं श्लोकम् "**सम्भवश् चास्य सर्वस्य**" जगतः स्थितिप्रलयाभ्यां सह तत्समानार्थानि चान्यान्य् अपि ब्राह्मणस्तुतिप्रकरणादीनि प्रथमे ऽध्याये शास्त्रारम्भसामर्थ्यदर्शनार्थान्य् उक्तानि सन्ति । पुनर् इहानुक्तानि तेषाम् अप्य् उपसंहारार्थम् । उपसंहारश् च वक्ष्यमाणप्रकरणोपन्यासार्थः । तस्य चासम्मोहः प्रयोजनं श्रोतुः । स च पुरुषार्थः यथैतत्समुपसंहृत्य प्रतिज्ञातार्थाभिधित्सयाचार्य इदम् आह- "**वर्णधर्मान् निबोधत**" । किमर्थम् आश्रमधर्मा नोक्ता यस्मात् ते ऽपि वर्णधर्मा एवं च तत् सर्वं नियोगशिष्टत्वात् तेषाम् । एवं च ये वर्णधर्माः केचित् सर्वावस्था आचमनादयः अवस्थाधर्माश् चाश्रमधर्मा अवस्थान्तरधर्मेभ्यो विशिष्टाः । एवं च सति यावन्तो ऽत्र धर्मा उच्यन्ते सर्वे ते वर्णधर्मा यावद् वर्णभावि (?) येन जातेर् अनपायाद् इति ।

**वैदिकैः कर्मभिः पुण्यैर् निषेकादिर् द्विजन्मनाम् ।  
कार्यः शरीरसंस्कारः पावनः प्रेत्य चेह च ॥ २.२६ ॥**

एतावद् उपसम्पन्नः श्रुतिपूर्विकाम् अष्टकादिश्रुतिं मन्यन्ते (?) । तत्पक्षेणेदं युक्तम् एव वैदिकत्वं गर्भाधानादीनां संस्कारकर्मणां येषाम् अपि प्रमाणान्तरं स्मृतिस् तेषाम् अपि वैदिकमन्त्रसाध्यत्वान् नैषां वैदिकत्वम् उपचर्यते । वैदिककर्मशेषत्वाद् वा वैदिकत्वम् । स्तुतिपरं चेदं वैदिकत्वम् । वैदिकैर् इव **वैदिकैः कर्मभिः** गर्भाधानादिभिः । **पुण्यैर्** इत्य् अर्थवादः । ते तं (?) **निषेकाद्**इभावि**द्विजन्मनां** **कार्यः शरीरसंस्कार** इति पितुर् अयम् उपदेशः । कस्य पुनर् हेतोः । येनासौ (?) **पावनः** **प्रेत्य** **[४८]** चोत्कर्षहेतोः । दर्मस्याप्रतिबन्धेनेह च कुष्ठादिशरीरोपघातहेतुप्रबन्धेन । सो ऽयम् उभयार्थवादः । पुण्यसम्बन्धेन पावनत्वेन च **कार्यः** (?) **शरीरसंस्कार** इति अयं विधिः । सामान्यसर्वसंस्कारकर्मणां स्मार्तानाम् अनुष्ठेयकर्मणाम् इत्य् अयं चान्यस् तच्छेष् एव ।

**गार्भैर् होमैर् जातकर्मचौलमौञ्जीनिबन्धनैः ।  
बैजिकं (?) गार्भिकं चैनो द्विजानाम् अपमृज्यते (?) ॥ २.२७ ॥**

गर्भसंस्कारप्रयोजनास् तत्रभवा वा गार्भैश् तैः **गार्भैर् होमैर्** इति । होमग्रहणं प्रदर्शनार्थम् । कस्य । मन्त्रक्रियौषधप्रयोगाणां गृह्योक्तानाम् । एवं च कृत्वेदम् (मं) वादं वाक्यम् ईदृशं भवति । होममन्त्रक्रियौषधप्रयोगैर् होमैः । कस्मात् । एतद् धोमग्रहणं प्रदर्शनार्थम् एवं कल्पत इति चेद् येन त्रयाणां गर्भाधानपुंसवनसीमन्तोन्नयनानां द्वाव् आद्यौ संस्कारौ मन्त्रौषधप्रयोगमासे द्वाव् होमकौ प्रतिगर्भं च भवतः । तृतीयस् तु सहोमकः । सीमन्तोन्नयनं प्रथमगर्भविषय एवात्र संस्कारो न प्रतिगर्भं पूर्वसंस्कारवद् अतो निदर्शनार्थं होमग्रहणं कल्पितम् । आदिशब्दलोपो वात्र द्रष्टव्यः । होमादिभिः होमैर् उपलक्षणार्थं च होमग्रहणम् । सकर्मकस्य गर्भसंस्कारकर्मणः **जातकर्मचौलमौञ्जीनिबन्धनास्** तु संस्कारा अभिहिता एवं साक्षाद् उपदिश्यन्ते समासतद्धिताभ्याम् । अथ वा होमग्रहणं प्रतिपदः स्थाने (?) ऽपि द्रष्टव्यम्, न पूर्वविषयम् एव । अतश् च गार्भैर् होमैर् जातकर्महोमैश् चौलैः होमैर् मौञ्जीनिबन्धनैश् च होमैस् तेषां मौञ्जी । (?) कामातुर् (?) अस्य पुरुषचिन्तनेन शोणितं दुष्यति । तथा च वक्ष्यति "यन् मे माता प्रलुलुभे" (म्ध् ९.२०) इति । पितुश् च प्रतिषिद्धमैथुनसङ्कल्पाभ्यासौ शुक्लम् एवं तन्निमित्तं गर्भस्य यद् **एनस्** तद् **बैजिकम्** । अथ वा विनैवाशुभचिन्तनेन मातापित्रोर् लोहितरेतसी अशुचिनी स्वभावत एव । यतस् तत्सम्बन्धनिमित्तम् एनो गर्भस्य बैजिकं गार्भिकम् अप्य् (?) अशिचिस्थानाभाभ्यां तद् (?) एनस् तद्बीज्नाम् अपमृज्यते गर्भाधानादिसंस्कारैः । इत्य् एवं च कृत्वैषो ऽर्थवादो यथाकथञ्चित् प्रकृतविधिस्तुत्यर्थः न कारणोपदेशः प्रमाणशास्त्रविरोधाद् इत्य् एवं चापरस् तच्छेष एवार्थवादः । 

**स्वाध्यायेन व्रतैर् होमैस् त्रैविद्येनेज्यया सुतैः ।  
महायज्ञैश् च यज्ञैश् च ब्राह्मीयं क्रियते तनुः ॥ २.२८ ॥**

**स्वाध्यायेनेति** प्रणवव्याहृतिसावित्र्यध्यय्नेनोपनयनशेषेण । कस्मात् । पुनर् वेदाध्ययनेन चेत्य् (?) अनादिष्टवेदव्रतस्य वेदाध्ययनानधिकारात् । तथा च वक्ष्यति ।

> कृतोपनयनस्यास्य व्रतादेशनम् इष्यते ।  
> ब्रह्मणो ग्रहणं चैव क्रमेण विधिपूर्वकम् ॥ (म्ध् २.१७३)

**व्रतैर्** इत्य् अत्र ऋग्वेदादिग्रहणप्रयोजनैः प्रतिवेदनियतैर् अथ वा सावित्रादिभिर् होमैर् इत्य् अग्निकार्यविषयैः समिदाधानादि <u>विद्येनेति</u> (?) त्रिवेदाध्ययनेन च यथा वेदव्रतम् **इज्या** । ये गुरुशुश्रूषया, ये ऽपि तपः चरन्ति तेषाम् अपि गुरुशुश्रूषयैव तपो **(४८)** विज्ञेयम् । स्नानं चानुपदिष्टम् अपि तत्सहचरितस्याध्ययनादेर् ब्रह्मचारिधर्मस्योपदेशाद् अर्थ(ं)गृहीतम् । उद्वाहश् च सुतग्रहणाद् विज्ञेयः । **सुतैर्** इति धर्मप्रजोत्पत्त्या । **महायज्ञैर्** पञ्चभिः स्मार्तैर् हुतयज्ञादिभिर् **यज्ञैश् च** ज्योतिष्टोमादिभिश् श्रौतैर् **ब्राह्मीयं क्रियते तनुः** । ब्रह्म प्राप्त्यर्थाधाना(?) **ब्राह्मी** सेयं स्मार्तसंस्कार्यविवेकशुद्धिप्रकर्षकाष्ठा तदनुष्टातुर् उच्यते सर्वस्मार्तधर्मस्तुयर्था । कथम् एतद् धि स्मार्तसंस्कारकर्मणो माहात्म्यं येनायम् ईदृशः कायो ह्य् अत्यन्ताशुद्धः (?) सन् ब्रह्मप्राप्त्यर्हः क्रियते । एवं तर्हि श्रौतयज्ञाभिधान् अयुक्तम्, अस्यां श्रौतो ज्योतिष्टोमादिभिर् यज्ञैर् "**ब्राह्मीयं क्रियते तनुः**" एवं स्मार्तैर् अपि सर्वसंस्कारकर्मभिः । तथा च श्रौतस्मार्तकर्मसमुच्चयसाध्यः परः पुरुषार्थो ब्रह्मत्वप्राप्तये नियुक्तो भवति न श्रुतिवाद्दानुष्ठानमात्रसाध्यः, एवं च प्रकरणसामर्थ्यात् स्मृतिशास्त्रस्तुतिर् अपरित्यक्ता भवति । <u>अपरः</u> पुनर् आह- "अनेन श्लोकत्रयेण गर्भादिशुद्धिर् उच्यते । पतितोत्पन्नस्य संस्कारप्राप्त्यर्थं तस्य हि शुद्धिअर् अर्थवती, तेनेतरस्य" । अत्रोच्यते । एवं हि सति पतितोत्पादो गर्भसंस्काराणां प्रयोजकः स्यात् । तथा च नैमित्तिकत्वाद् अनित्यत्वं तेषां प्राप्नुयात् । प्रायश्चित्तार्थत्वं च । न चैतद् इष्टम् अप्रकरणत्वान् नित्यत्वाच् चैषाम् । यच् चोक्तं तस्य हि शुद्धिस्तुतिर् अर्थवती नेतरस्येति । अत्रोक्तम् "कार्यः शरीरसङ्कारः" (म्ध् २.२६) इत्य् अस्य विहितार्थानुष्टानस्य प्ररोचनैषा स्तुतिर् नानर्थिका (?) । तथा सर्वार्थवादविहितानुष्ठानस्स्तुत्यर्थैव । यदि चासौ <u>पतनीयेनायोगानैवैन स्वी</u> (??) । इदं तर्हि वक्तव्यम् । भवता श्लोकत्रये गर्भादानादिशुद्धिर् उच्यत इति । तस्माद् यथोक्त एव श्लोकत्रयार्थः ।

**प्राङ्नाभिवर्धनात् पुंसो जातकर्म विधीयते ।  
मन्त्रवत् प्राशनं चास्य हिरण्यमधुसर्पिषाम् ॥ २.२९ ॥**

**प्राङ्नाभिवर्धनाद्** इति उक्तजातकर्मकालोपलक्षणम् एतत् । पुङ्ग्रहणं तु नपुंसकनिवृत्त्यर्थम् । स्त्रीणाम् अमन्त्रकम् अवभृतं (??) वक्ष्यति । अथ वा पुङ्ग्रहणम् अविवक्षितम् । जातेर् अधिकारात् ज्वरितं ज्वरम् उक्तं वा (?) । दिनान्ते भोजयेन् नरम् इति । यद् वा मन्त्रम् अर्हतीति **मन्त्रवत्** । किं तत् । **प्राशनम्** । कस्य । कुमारस्य । केषाम् । **हिरण्यमधुसर्पिषाम्** । घृतस्यैकस्यैवेत्य् एके । इतः प्रभृति (?) गृह्योक्तानां विधीनां सामान्यानुक्रमणं प्रामाण्यार्थम् आम्नातानां (?) च प्राप्त्यर्थम् इष्यते ऽभ्यधिकविध्युपसङ्ग्रहः शाखान्तराविरुद्धः श्रुतिवद् अत्र । 

**नामधेयं दशम्यां तु द्वादश्यां वास्य कारयेत् ।  
पुण्ये (ऽहनि) तिथौ मुहूर्ते वा नक्षत्रे वा गुणान्विते ॥ २.३० ॥[४९]**  

स्वार्थे **धेय**प्रत्ययः । एवं च नामैव **नामधेयम्** । प्रकृतस्य कुमारस्य **कारयेत्** । पितुर् अयम् उपदेशः । यो वा यत्रेष्टे । कस्मिन् काले । **दशम्याम्** । जन्माधिकार उच्यते । त(त) ? एव प्रभृति दशमी द्रष्टव्या । न चन्द्रतिथिः, सामर्थ्यात् । एतेन **द्वादशी** व्याख्याता । प्**उण्य**शब्द उभयविशेषणः । पुण्ययोस् तिथिमुहूर्तयोः समुच्चयश् चात्र, न विकल्पः । नक्षत्रगुणान्वयस्तुतचन्द्रताराबलं च गृह्यते । एवं च सति **दशम्यां तिथौ** ग्रहविष्कम्भव्यतीपातवैधृततारचन्द्रदोषोपहतायां **द्वादश्यां** च दोषवर्जितायाम् असम्भव**नामधेयं** तिथ्यादिगुणापेक्षयोत्तरस्मिन् स्वकाले वैकल्पिकम्, सामर्थ्यात् तद् भवेत् । पुनः,

**मङ्गल्यं ब्राह्मणस्य स्यात् क्षत्रियस्य बलान्वितम् ।  
वैश्यस्य धन(पुष्टि)संयुक्तं शूद्रस्य तु जुगुप्सितम् ॥ २.३१ ॥**

मङ्गलं धर्मस् तत्प्रयोजनं **मङ्गल्यं** नाम **ब्राह्मणस्य स्यात्** । रूपो(नामो?)दाहरणं तु शतायुः, नन्दनो, धर्मः देवो, यज्ञः सत्यः, शान्तिः इत्येवमादि । **क्षत्रियस्य बलान्वितम्** । शत्रुन्तपः, द्विषन्तपः, परन्तपः, भीष्मो, युधिष्ठिरो, विजयो, दुर्योधन इत्येवमादि । **विश्यस्य धनसंयुक्तम्** – अश्वपतिः, धनपतिः, गोपतिः, पशुपतिः इत्येवमादि । **शूद्रस्य तु जुगुप्सितम्** । कर्मकारः, शबरको, लुब्धको, धीवरकः, निषादः, कैवर्तिकः इत्येवमादीनि । प्रतिलोमवर्णनामानि । तच् चाप्य् अमङ्गल्यं नाम ।

**शर्मवद् ब्राह्मणस्य स्याद्**

**शर्म**शब्द**वद्** विष्णुशर्मा, यज्ञशर्मा, सोमशर्मेत्य् एवमादि । अथ वा शर्मपदं मङ्गल्यं स्याद् इति । कुत एतत् । आरम्भसामर्थ्यात् । इतरथा हि जनारम्भसमं प्रसज्येत । "मङ्गल्यं ब्राह्मणस्य स्यात्" (म्ध् २.३१) इत्य् एतेनैव सिद्धत्वात् । तच् चामङ्गल्यं द्विप्रकारम् । यच् च मङ्गलार्थं न भवति, अमङ्गलार्थं वापि । तद् यथा कपिलः, पिङ्गल इत्येवमादि । यत् तच् **छर्मवत् स्याद्** इति । एतद् आरम्भसामर्थ्याद् इत्य् अर्थग्रहणं वैतद् यथोत्तरत्र तत् कथयति । 

> बलान्वितं वा यथोक्तम्,  
> **राज्ञो रक्षासमन्वितम् ।**

वा । यथा पालको रक्षकः, शरक्षस् (तारकस्) त्रायको, नाथक इत्येवमादि ।

> तथा धनसंयुक्तं वा यथोक्तम्,

**वैश्यस्य पुष्टिसंयुक्तम्**

वा । यथा स्वामी, आढ्यः(?), ईश्वरो, गोमान् इत्येवमाद्य् एव । 

> जुगुप्सितं वा नाम,  
> **शूद्रस्य[५०]**  

यथोक्तम्

> 	**प्रेष्यसंयुतम्** ॥

वा । यथा दासको, मोदकः (?), किङ्करो वा । 

> अत्र ब्राह्मणनाम्नां पूर्वश्लोके ऽर्थग्रहणम् उत्तरत्र शब्दग्रहणं **शर्मवत्** । **ब्राह्मणस्य स्याद्** इतीदं यतस् तत्र पाक्षिकः समुच्चयो ऽस्ति तथा च कृत्वोपवर्णितम् एतत् । कत्रियादीनां पूर्वोक्तश्लोकयोर् अर्थग्रहणम् एव । येनातस् तत्र समुच्चयो नास्ति । अथापरं (?) परन्तपः, द्विषन्तपः शत्रुन्तप इत्य् एवमादिषु नामसु समुच्चय इति । तथा च गृह्यस्मृतिशास्त्रविरोधः स्यात् । तत्र ह्य् उक्तम्- "पिता नाम कल्पयति (?) द्व्यक्षरं चतुरक्षरं वा" (?) । न चेदं (?) तथा । तस्माद् अयम् अनर्थः । न च समुच्चयः सर्वनामसु सम्भवति । रक्षार्थं वापि नामवत्वात् (?) न हि यथा बलार्थवादिनां बहुत्वम् एवम् इतरत्र । तस्माद् यथोक्त एवार्थः । वैशशूद्रनाम्ना एवं न्यायो वेदितव्यः । ये त्व् आहुः- "शर्मवद् ब्राह्मणस्य् नाम मङ्गल्यं वा" इति, तेषां विकल्पार्थासम्भवाद् अयम् अवारस् (?) तदसम्भवश् च सामर्थ्याद् द्रष्टव्यः । धर्मशब्दे हि वैकल्पिकेनाप्य् उच्यमाने (?) व्यवहाराभावः स्यात् ।   
> अथ वा, अन्यः श्लोकार्थः । **शर्मवद् ब्राह्मणस्य स्याद्** इत्य् एतद् यथोक्तं **राज्ञो रक्षासमन्वितम्** इति । इदं ब्राह्मणनामवद् व्याख्यायते । कथम् । रक्षार्थं वर्म । तद्वतो रक्षकस्यैवं (?) चार्थग्रहणे तच्छब्दग्रहणं विज्ञेयम् । अर्थे कार्यस्यासम्भवाद् उपचारत एकनामत्वाद् वा शब्दार्थयोः । एवं च रक्षाशब्देन वर्मशब्दग्रहणाद् यत् पूर्वश्लोके क्षत्रियस्य बलान्वितं नामोक्तं तद् इदं वर्मवद् द्रष्टव्यम् । अनेन भीमन्यायायेन (?) भीमवर्मा भीष्मवर्मेत्य् एवमादि । तथा वैश्यस्य पुष्टिसंयुक्तं पुष्टिर् वृद्धिस् तदर्था गुप्तिः पुष्टिशब्देनोच्यते । गुप्तिभावयोगाच् च । तद्वतो गुप्तस्य ग्रहणं विज्ञेयम् । यथा पाकयोगात् पक्वस्य भूतकालापेक्षया । एवं च पूर्वश्लोके यद् **वैश्यस्य धनसंयुक्तं** नामोक्तम् । इह गुप्तशब्दवद् द्रष्टव्यम् । धनगुप्तज्ञ(१ अक्ष् लचुन)गुप्त इत्य् एवमादि । यथावद् ब्राह्मनाद् वा द्विजातिसन्नियोगेन शर्मवर्मपरिग्रहाद् द्विजातिनामसूक्ताः गृह्यस्मृतौ । यथा कालसन्नियोगे न दत्तपदे वादिशब्दपरिग्रहः नामस्व् एवम् इहापीति । तथा च वक्ष्यति "यद् वेष्टं मङ्गलं कुले" (म्ध् २.३४) इति । <u>नन्व्</u> एवं दत्तदिपरिग्रहणाद् अस्याह् स्मृतेर् विरोध इति । यद्य् एवम्, कुतः तर्हीयं परिभाषार्थवती "तुल्यबलविरोधे विकल्पः" इति । तस्माद् उभयं स्मृत्यर्थस् तयोश् च विरोधाद् विकल्प इत्य् एवं शूद्रस्य प्रेष्यसंयुक्तं व्याख्येयम् इति ।   
> पुरुषाणां नामोक्त्वेदम् उच्यते ।

**स्त्रीणां सुखोद्यम् अक्रूरं विस्पष्टार्थं मनोहरम् ।  
मङ्गल्यं दीर्घवर्णान्तम् आशीर्वादाभिधानवत् ॥ २.३३ ॥**

सुखोच्चारणार्हं **सुखोद्यम्** । यथा सुनाथा, वसुनाथा, वसुदा, वसुमती, यशोदा, इत्येवमाद्यम् **सुखोद्यम्** । क्ष्मा, क्षोणी, वृषाकपायी । अक्रूरार्थम् **अक्रूरम्** । यथोदाहृतं क्रूरत्वम् । सुमालिनी, **[५१]** गन्धमालिनी, पपभयङ्करी । **विस्पष्टार्थम्** अव्याख्यानगम्यम् । राका, सिनीवाली, कुहूः । **मनोहरं** श्रुतिसुखम् । चारुमती, चन्द्रलेखा इत्येवमाद्यम् । **मनोहरं** तु श[१ अक्ष् उन्च्लेअर्]वेति । **मङ्गल्यं** मङ्गलार्थवाचि । यथा विशव्दिनी, स्वस्तिमती, पुण्योदया । विपरीतं शास्त्रप्रसिद्धं वक्ष्यति- "नक्षत्रवृक्षनदीनाम्नी" (म्ध् ३.९) इति । अथ वा दासी गणिका वा । दीर्घो वर्णो ऽन्तो यस्य नाम्नस् तद् इदं **दीर्घवर्णान्तम्** । उक्तम् उदाहरणम् । विपरीतं तु मेद्यं यथाचार (यथा चारुः?) प्रकृतिशान्तिर् इत्याद्याः । <u>शिष्टो वादः</u> (?) । येन यस्मिन् वाभिधाने तद् इदम् आशीर्वादाभिधान तद् यस्मिन् [वास्त्वि??] नाम्नि विद्यते तद् इदम् **आशीर्वादाभिधानवत्** । उदाहरणं धनदा यशोदा धर्मदा इति । विपरीतं तु कृष्णा ह्रस्वा दीर्घेत्य् एवम् इदं सप्त विशेषणं यथा सम्भवति वेशेषणं वा स्त्रीणां नामोक्तम् । 

> इदानीं दारकस्य सामत्थ्यपिक्षया [सामर्थ्यापेक्षया?] मातापित्रोर् वाभिप्रायेण निष्क्रमणान्नप्राशन्योर् अनियमेन प्राप्तयोर् नियमकारि शास्त्रम् आरभ्यते ।

**मासे चतुर्थे कर्तव्यं शिशोर् निष्क्रमणम् गृहात् ।  
षष्ठे ऽन्नप्राशनं मासि यद् वेष्टं मङ्गलं कुले ॥ २.३४ ॥**

निष्क्रामणान्नप्राशनयोः कृत्स्नस्य विधेर् विशेषशास्त्रे गृह्यस्मृत्या वादिष्टत्वाद् इहाभिधानं सामान्यस्मृतित्वाद् अस्येष्टं मङ्गलम् इत्य् एतत् सर्वस्मिन् संस्कारप्रकरणे ऽधस् चोर्ध्वं च शेषभूतं द्रष्टव्यम् । न केवलम् अत एव हि नामसु दत्तादयः परिग्राह्या (?) अन्यच् च कुलधर्मा हि शास्त्राविरुद्धा सिद्धा भवन्ति । 

**चूडाकर्म द्विजातीनां सर्वेषाम् एव धर्मतः ।  
प्रथमे ऽब्दे तृतीये वा कर्तव्यं श्रुतिचोदनात् ॥ २.३५ ॥**

अस्यादिपूर्ववद् अर्थप्राप्तस्य नियमार्थम् (?) आह । चूडार्थसंस्कारश् **चूडाकर्म्** च (?) सधर्मकं गृह्यशास्त्रोक्तम् । तद् इह न व्याख्यायते ग्रन्थगौरवभयात् । एकद् (तद्?) एव च प्रयोजनं सर्वसंस्काराणां कृत्स्नस्य गुणविधेर् अव्याख्याने । उक्तं चात्र सामान्यस्मृतित्वाद् अस्येति । मृ(२ अक्ष् लचुन) देशभेदश् च गोत्रविशेषेण स्मर्यते । दक्षिणतश् चूडावशिष्टानाम्, वामतो (?) भरद्वाजानाम्, उभयतो ऽत्र काश्यपानाम्, ऊर्ध्वतो (?) गालवानां पञ्चचूडा अङ्गिरसाम् । ऋद्धा भृगवच्च (वृद्धा भृगूनां च?) । तद् **द्विजाति**ग्रहणं च शूद्रपर्युदासार्थम् । एवं च तस्य तद् अनियतकालं विज्ञेयम् । "**प्रथमे ऽब्दे तृतीये वा**" इति दारकसामर्थ्यापेक्षस् तस्य विकल्पः । नक्षत्रग्रहसौस्थित्यापेक्षः कुलधर्मापेक्षो वा । **कर्तव्यम्** इति विधिः **श्रुतिचोदनाच्** छ्रुतिलिङ्गाद् इत्य् अर्थः । तच् च लिङ्गम् "कुमारान् विशिखा इव" (र्व् ६.७५.१७) इत्य् अनेन च ज्ञायते सर्वस्मृतिधर्मा मन्त्रब्राह्मणलिङ्गप्रभवा इति ।

**[५२]  गर्भाष्टमे ऽब्दे कुर्वीत ब्राह्मणस्योपनायनम् ।  
गर्भाद् एकादशे राज्ञो गर्भात् तु द्वादशे विशः ॥ २.३६ ॥**

किमर्थम् इदम् । गर्भसंवत्सरात् प्रभृति द्विजातीनाम् उपनयनसंवत्सरसङ्ख्या यथा स्याज् जन्मप्रभृति लोकं (?) मा भूद् इत्य् एवमर्थम् इदम् आरभ्यते । 

> गर्भसहचरितो ऽब्दो गर्भशब्देनोच्यते । अष्टानां पूरणम् अष्टमः । गर्भः अष्टमो यस्य सो ऽयं **गर्भाष्टमः** समासार्थः । **अब्दस्** तस्मिन् **कुर्वीत** । किम् । तद्**औपनायनम्** । अस्य व्युत्पत्तिः — गुरोर् व्रातानां ब्राह्मणो वा यमनियमानां देवतानां वा समीपं येन नीयते संस्कारेण तद् उपनयनम् । करणकारकम् । उपनयनम् **औपनायनम्** । स्वार्थे तद्धितप्रत्ययश् छन्दः समाधानार्थः । गृह्ये तु गर्भाष्टमत्वं वैकल्पिकम् । तस्मात् पुनर् अष्टम एव । यतो लिङ्गम् आह — "गायत्रेण छन्दसा ब्राह्मणम् उपनये ऽष्टाक्षरा वै गायत्री ऽग्निस् तद्देवत्यम्" (??) अतो ऽत्रैव प्रथमकल्पः संस्कारः औपनायनम् । अनुपनीतस्य ब्राह्मणग्रहणं कुर्वन् दर्शयति । नोपनयनादिसंस्कारनिमित्तं ब्राह्मण्यं सम्भवत्य् अनवस्थादोषप्रसङ्गात् कुर्वतः (?) किं तर्ह्य् । तद् वक्ष्यति । "सर्ववर्णासु तुल्यासु पत्नीष्व् अक्षतयोनिषु" (म्ध् १०.५) इत्य् एवं च जातिर् अधिकारकरणं संस्काराणां युज्यते, न संस्कारेभ्यो ब्राह्मण्यम् । एवं **गर्भाद् एक्कादशे राज्ञः** (?) । त्रैष्टुभेन छन्दसा । **गर्भात् तु द्वादशे विशः** । जागतेन छन्दसा । किं तत् प्रकृतम् । "उपनयनं सर्वेषां वै गायत्री विकल्पेन" इति गृह्यकारः ।   
> नित्य उपनयनकाल उक्तः । काम्य इदानीम् उच्यते ।

**ब्रह्मवर्चसकामस्य काम्यं विप्रस्य पञ्चमे ।  
राज्ञो बलार्थिनः षष्ठे वैश्यस्येहार्थिनो ऽष्टमे ॥ २.३७ ॥**

गर्भादिसङ्ख्या वर्षाणाम् अनुवर्तते । अध्ययनविज्ञानाचारकम् अनुष्ठानसम्पद्भिर् यत् तेजो ब्राह्मणस्य तद् ब्रह्मवर्चसा (?) । तस्मिन् कामो यस्य सो ऽयं **ब्रह्मवर्चसकामः** । बलवर्चस्य (बालवर्षस्य?) विशेषविज्ञानाभावात् पितुर् अयम् उपदेशः । विशिष्टकाले वसज्जने (?) च प्रधानकर्माभ्युपयो(ये)न (योगेन?) दृष्टं बिलम् (बलम्?) अनुबध्यते (?) । **ब्रह्मवर्चसं** गुणसम्बन्धिनिमित्तम् । तच् च शास्त्रसामार्थ्यात् प्रतीयते । "यवाग्वा ग्रामकामः," "तण्डुलैर् बलकामः," "गुद्घेनेन्द्रियकामः," "मादिराच् छबलं (?) तु शस्त्रास्त्रप्रयत्नप्रकर्षागतं शरीरं कोशदण्डो बाह्यम् अमात्यादिप्रकृतिसम्बन्धात् । तस्मिन् कामो यस्येति समानं पूर्वेण" । **वैश्यसेहार्थिनः** ईहापलार्थिनः इति यावत् । तच् च कृष्यादिसम्पदुपचयः (?) तस्मिन् काम इति व्याख्यानम् । तच् चैतद् उपनयनं केचिद् ब्राह्मणाः संस्कारम् इच्छन्ति । तत्प्राप्त्यनन्तरं प्रणवव्याहृतिसावित्र्यादिब्रह्माध्ययनात् प्रति ब्रह्मचर्यव्रतान्यत्वात् व्रतवद् उपशयनम् अपि ब्रह्मसंस्कारायैव स्यात् । परे तु पुरुषसंस्कारायैव स्यार्थम् (?) इदम् आहुः । व्रतादीनीति । नामधेयादि । इदम् अर्थं विज्ञाध्ययते (यज्ञाध्ययने?) तथा पुरुषसंस्कारमध्ये गौतमः पुर[स्करो]त्य् एनम् । पक्षद्वये न्यायेनोभयपरः । वयं त ब्रूमः । सर्वथा **[५३]** पुरुषसंस्कारायैवैतत् । एवं च संस्कृतम् अनेन ब्रह्म पुरुषं संस्करोति । पुरुषार्थत्वाद् अध्ययनस्यैवं व्यवधाने ऽपि (?) तदर्थं तद् उच्यते । तथा च संस्कृतः तेन पुरुषो वेदाध्ययनसमर्थो भवति । यथाग्निसंयोगेन घट उदाहरणादिभिर् अधिकृते उभयसंस्कारपक्षे ऽपि न कश्चिद् दोषः । व्यवधानाव्यवधानाभ्याम् इत्य् उक्तम् ।

**आ षोडशाद् ब्राह्मणस्य सावित्री नातिवर्तते ।  
आ द्वाविंशात् क्षत्रबन्धोर् आ चतुर्विंशतेर् विशः ॥ २.३८ ॥**

किमर्थम् इदं प्राथमकल्पकोपनयनकालव्यतिरेकेणैषाम् एतद् अन्यत्र न प्राप्नोतीतीष्यते । स्याद् इत्य् आरम्भः । किम् अयम् आङ् (?) अभिविधाव् अथ मर्यादायाम् । कश् चात्र विशेषः । यद्य् अभिविधौ सह गर्भषोडशेन । अथ मर्यादायाम्, तद् वर्जयित्वाभिविधेन तर्हि गायत्रछन्दो ऽनुगमाद् ब्राह्मणस्य तस्याश् च द्वैगुण्यसम्पादनं षोडशाब्दे [१ अक्ष् उन्च्लेअर्]नैकत्र **सावित्री** **नातिवर्तते** । सावित्र्यनुवचनसाधनम् उपनयनं सावित्रीत्य् उच्यते । गणतः सा इयं तं कालं न जहाति । अधिकारयोग्याम् आचष्टे । एवं द्वाविंशतेः क्षत्रबन्धोर् आगतं(?) न पठ्यते पादाधिक्यभयात् । तदर्थस् तु प्रतीयते प्रकरणसामर्थ्यात् । **आ चतुर्विंशतेर् विश** (?) इत्य् अधिकृ(?)स्याप्य् आङः पुनराम्नानं पादपूरणार्थम् । 

**अत ऊर्ध्वं त्रयो ऽप्य् एते यथाकालम् असंस्कृताः ।  
सावित्रीपतिता व्रात्या भवन्त्य् आर्यविगर्हिताः ॥ २.३९ ॥**

**अत ऊर्ध्वम्,** **अतो** ऽस्मात् प्राथमिककल्पाद् आनुकल्पिकाच् च कालाद् **ऊर्ध्वं** **त्रयो ऽप्य् एते यथाकालम् असङ्कृताः** सन्तः **सावित्रीपतिताः** सावित्र्यनुपसाधनाद् उपनयनात् पतितास् ते सम्बन्धा न भावप्रत्यया (?) नामतो **भवन्ति** । सञ्ज्ञानिर्देशो ऽयम् । व्यवहारार्थशास्त्र एवं च सन्तो भवन्त्य् **आर्त्यविगर्हिता** यतश् चैतद् एवम् अतः ।

**नैतैर् अपूतैर् विधिवद् आपद्य् अपि हि कर्हिचित् ।  
ब्राह्मान् यौनांश् च सम्बन्धेनाचरेद् ब्राह्मणैः सह ॥ २.४० ॥**

श्रौतेन स्मार्तेन वा प्रायश्चित्तेन वापि ब्राह्मणानां च **सम्बन्धेनाचरेद् ब्राह्मणैः सह** । समाचरन् (?) । ब्राह्मणपदेन (?) सम्बन्धग्रहणम् । प्रतिग्रहो जननादि(?)सम्बन्धप्रदर्शनार्थम् अपि स्यात् । 

उक्तो ब्राह्मणादीनाम् उपनयनकालः । साम्प्रतं सम्बन्धनद्रव्याकृतिनियमव्याख्यापयिषयेदम् (?) आरब्यते ।

**कार्ष्णरौरवबास्तानि चर्माणि ब्रह्मचारिणः ।  
वसीरन्न् आनुपूर्व्येण शाणक्षौमाविकानि च ॥ २.४१ ॥[४४]**  

**चर्माण्य्** उत्तरीयाणि ब्रह्मचारिणाम् अविशेषवचने ऽपि गृह्यशास्त्रात् प्रतीयते । एवं च **शाणक्षौमाविकान्य्** अर्थात् परिधानानुपूर्वग्रहणं चोत्तरार्थं विज्ञेयम् । <u>ननु</u> चैतच् चर्मसङ्ख्यत्वाद् अर्थसिद्धम्, गृह्यस्मृतौ "शाणं क्षौमं वा वसनं ब्राह्मणस्य" इत्य् उक्तम् एवं च सङ्ख्याभेदे सति सर्वाणि सर्वेषां मा भूवन् नित्यतस् तदाशङ्कानिवृत्त्यर्थम् **आनुपूर्व्य**ग्रहणम् । कथम् इति ।

**मौञ्जी त्रिवृत् समा श्लक्ष्णा कार्या विप्रस्य मेखला ।  
क्षत्रियस्य तु मौर्वी ज्या वैश्यस्य शणतान्तवी ॥ २.४२ ॥**

**मौञ्ज्या** इत्य् एतद् विशेषणं **त्रिवृत्** त्रिगुणा **समा** समगुणा । **श्लक्ष्णा** परिघर्षणतनुत्वगुणा । क्षत्रियमेखलाविशेषणार्थं **ज्या**ग्रहनम् । एवं च ब्राह्मणमेखलागुणत्रिवृत्त्वं नास्त्य् अत्र विरोधाद् वैश्यम् एव बलागुणानाम् अविरोधात् सम्भवस् त्रिवृदादीनाम् (?) । 

**मुञ्जाभावे तु कर्तव्या कुशाश्मन्तकबल्वजैः ।  
त्रिवृता ग्रन्थिनैकेन त्रिभिः पञ्चभिर् एव वा ॥ २.४३ ॥**

**मुञ्जाभाव**ग्रहणसाहचर्याद् इतरयोर् अपि ग्राहकं प्रदर्शनार्थं वा, आदिशब्दलोपो वा । मुञ्जादीनाम् अभावे "**मुञ्जाभावे तु कर्तव्या कुशाश्मन्तक्बल्वजैः**" इति यथासख्येनैषाम् अभावविकल्पः । "**त्रिवृता ग्रन्थिनैकेन**" इत्य् अत्र त्रिवृत्त्वं ग्रन्थिविशेषणम् । केवलायास् तु पूर्वोक्तं "**त्रिभिः पञ्चभिर् एव वा**" इति न ग्रन्थीनां वर्णमेखलासु यथासङ्ख्यं वचनसामर्थ्यात् । किं तर्हि । (?) सर्वासु विकल्पेन । स्यस्त्र (?) चैतद् अभाववैकल्पिकेषु केवलसूच्यमानं विशेषणं पूर्वास्व् अपि द्रष्टव्यम् ।

**कार्पास्म् उपवीतं स्याद् विप्रस्योर्ध्ववृतं त्रिवृत् ।  
शणसूत्रमयं राज्ञो वैश्यस्याविकसौत्रिकम् ॥ २.४४ ॥**

उपनी(वी?)तवद् उपन्(वि?)ईतम् । तथा च वक्ष्यति- "उद्धृते दक्षिणे पाणौ" (म्ध् २.६३) इति । **ऊर्ध्ववृतं त्रिवृद्** दक्षिणावृतां(?) त्रिवृद्ध्यास्यूतम् (??) एवं ब्राह्मणोपवीतविशेषणम् इतरवर्णोपवीतयोर् अप्य् अविरोधाद् द्रष्टव्यम् । 

**ब्राह्मणो बैल्वपालाशौ क्षत्रियो वाटखादिरौ ।  
पैलवौदुम्बरौ वैश्यो दण्डान् अर्हन्ति धर्मतः ॥ २.४५ ॥**

शास्त्रत इत्य् अर्थः । समुदाये च बहुवचनम् । प्रतिवर्णं तु दण्डद्वयं तद्धितोपविष्टं विकल्पेन । न चोभयपदप्राधान्यद्वन्द्वस्य दृष्टार्थत्वाच् । दण्डधारणस्य द्रव्यनियमवद् दण्डयोर् **[५५]** यथाश्रुतः (?) स्यात् प्रतिवर्णम् इति । द्वन्द्वोपदेशाभिछन्दो ऽनुविधानेनात्र । कथं गम्यते । गृह्यस्मृतिसदा(?)चाराभ्यां सामर्थाच् च । विकल्पः स्याच् छास्त्रान्तरात् । तथा च तेन तमः तदभाव ऋत्विगाचार्याव् इति द्रष्टव्या नियमवच् चादृष्टत्वम् । एकदण्डधारणे ऽप्य् अविरुद्धत्वम् । उपरिष्टाच् च दण्डगुणविधिष्व् एकवचननिर्देशो(शे?) विकल्पः ।

**केशान्तिको ब्राह्मणस्य् दण्डः कार्यः प्रमाणतः ।  
ललाटसम्मितो राज्ञः स्यात् तु नासान्तिको विशः ॥ २.४६ ॥**

दण्डप्रमाणनियमविधिर् अर्थप्राप्तस्य प्रमाणस्यान्तानुपदेशे (?) च क्षत्रियस्य ललाटान्तसम्मितो दण्डः सामर्थाद् द्रष्टव्यः ।

**ऋजवस् ते तु सर्वे स्युर् अव्रणाः सौम्यदर्शनाः ।  
अनुद्वेगकरा नॄणां सत्वचो ऽनग्निदूषिताः ॥ २.४७ ॥**

ऋजुत्वानुगतो ऽपि सर्वशब्दो ऽव्रणादिदण्डगुणविशेषणार्थो द्रष्टव्यः सामर्थात् ।

**प्रतिगृह्येप्सितं दण्डम् उपथाय च भास्करम् ।  
प्रदक्षिणं परीत्याग्निं चरेद् भैक्षं यथाविधि ॥ २.४८ ॥**

इदं भैक्षकरणम् उपनयनाङ्गं तत्प्रकरणात् भुक्तवतश् चोपनेयत्वान् न वृत्त्यर्थम् । अतः पक्वम् आमं वादायाचार्याय निवेदयेत् यथाविधि । एतद् उक्तं यतस् तद्विधिर् अय्म उच्यते ।

**भवत्पूर्वं चरेद् भैक्षम् उपनीतो द्विजोत्तमः ।  
भवन्मध्यं तु राजन्यो वैश्यस् तु भवदुत्तरम् ॥ २.४९ ॥**

भवतिशब्दः पूर्वो यस्य तद् इदं भवत्पूर्वं बहुव्रीहिः समासार्थः । चरणं किम् । तत् भिक्षाप्रार्थना वाज्यम् (वान्नम्?) अर्थगृहीतं भवति । कथं लक्षणम् । देहीतीदम् । भवतिशब्दपूर्वस्य (?) प्रयोगकाले ह्रस्वत्वं च "अम्बार्थनद्योर् ह्रस्वः" (पाणिनि ७.३.१०७) इत्य् अनेन द्रष्टव्यम् । प्रकृतिग्रहणेन च प्रत्ययग्रहणम् । अप्रत्ययकस्य भवच्छब्दस्योच्चारणम् अनुष्टुप्छन्दोऽनुविधानेन । (**?) च भवत्पूर्वं चरेद् यावत् । किञ्चिद् भैक्षं भिक्षार्थं भिक्षणं भिक्षाशब्देनोच्यते । तादर्थ्यात् भिक्षाप्रार्थनावाक्यं च भैक्षम् उच्यते । येन तद्भिक्षायां भवं गुणतो भिक्षार्थं वा । तथा च गृह्यशास्त्रे (?) "भवत्पूर्वं ब्राह्मणो भिक्षेतेति पठेत्" इति वास्य प्रयोजनोपदेशः । "उपनीतो द्विजोत्तमः" इति चोपनयनाङ्गभिक्षाचरणविधिर् उच्यमानः सामर्थात् सार्वत्रिकः प्रत्येतव्यः । एतेन क्षत्रियवैश्ययोर् "भिक्षां देहि" इत्य् एतस्मिन् प्रार्थनावाक्ये मध्यान्तयोर् भवच्छब्दस्य प्रयोगो व्याख्यातः । सत्य् अपि च पुंसः (?) प्राधान्ये देशसामर्थ्यं सन्निहिताम् असन्निहितां च स्त्रियम् एवामन्त्र्य भवतिशब्देन भिक्षेत न पुमांसम् । तथा च तासाम् एवायम् उपदेशः ॥

**[५६]  मातरं वा स्वसारं वा मातुर् वा भगिनीं निजाम् ।  
भिक्षेत भिक्षां प्रथमं या चैनं नावमानयेत् ॥ २.५० ॥**

प्रत्याख्यानावमानभिया च ब्रह्मचारिण्ō मात्रादि सकाशात् **प्रथमं** भिक्षनोपदेशो ऽभ्युदयाय वेदलिङ्गात् तां भिक्षेतेत्य् आहुः तल्लौक्यम् (?) इत्य् एतस्माद् एव (एवं?) च प्रथमभिक्षणे प्रत्याख्यातव्यः प्रत्यवायो ऽनुमीयते ।

**समाहृत्य तु तद् भक्षं यावदर्थम् अमायया ।  
निवेद्य गुरवे ऽश्नीयाद् आचम्य प्राङ्मुखः शुचिः ॥ २.५१ ॥**

**यावदर्थम्** इति तृप्तिपरिमाणेन ततो ऽधिकं माययेत्य् उपधापरित्यागेन कदन्नं दीयमानं (?) सा (?) रोग्य् अहम् (?) इत्य् एवमादिना व्याजेन प्रत्याचक्षीत । उत्तरार्थं चेदम् । **अमायया** **निवेद्य गुरवे ऽश्नीयाद् आचम्य** प्राङ्मुखग्रहणभयाद् भिक्षां प्रच्छाद्याचार्यनिवेदनं तु (?) संस्कारार्थं न दानाय वृत्त्यर्थत्वात् तस्य । तथा च तद् दर्शयति "**निवेद्य गुरवे ऽश्नीयात्**" इत्य् **आचम्येति** वक्ष्यमाणविध्यनुवादः । "प्राङ्मुखतानियमो धर्मायापरः पुनराभानुज्ञातो (?) भुञ्जीत" इति वचनात् । स्मृत्यन्तरतो ऽस्ति गुर्विच्छया भिक्षदानम् एकदा गुरुग्रहणपक्षे च भिक्षितव्यं पुनस् तेन "यावदर्थम्" इति वचनात् । सत्यम् एवम् एतद् यद् अनुज्ञातभोजनं दृष्टार्थं कल्प्येतातत्त्वे तद् अदृष्टार्थम् अतो न किञ्चिद् इत्य् एतद् कामोपसंहितः प्राङ्मुखतानियमो धर्मायोक्तः । काम्यं तत् ।

**आयुष्यं प्राङ्मुखो भुङ्क्ते यशस्यं दक्षिनामुखः ।  
श्रियं प्रत्यङ्मुखो भुङ्क्ते ऋतं भुङ्क्ते उदङ्मुखः ॥ २.५२ ॥**

स्त(स्न)पनमात्रम् अनर्थकम् इति यत् काम्यो ऽयं विधिर् इत्य् <u>एके</u> । अनुपदेशरूपैस् तु विधानाद् दिङ्मात्रस्तुतिर् अन्तरालप्रतिषेधार्थम् इत्य् <u>अपरे</u> । न च "इदं भैक्षाशनं भुङ्क्ते" इत्य् आख्यातान्तरेण निर्देशात् भैक्षाशनाङ्गत्वे ह्य् आयुष्यं प्राङ्मुखो नाश्नीयात् (?) इति ब्रूयात् । न त्व् एवम् अवोचद् यतस् तद् अजिज्ञापेयं (?) न भिक्षाशनाङ्गम् इदम् । अतश् च सार्वत्रिको ऽयं विधिर् इत्य् अवगम्यते । "निवेद्य गुरवे ऽश्नीयात्" (म्ध् २.५१) इत्य् उक्तम् । यतस् तद्विधिर् उपदिश्यत् ।

**उपस्पृश्य द्विजो नित्यम् अन्नम् अद्यात् समाहितः ।   
भुक्त्वा चोपस्पृशेत् सम्यग् अद्भिः खानि च संस्पृशेत् ॥ २.५३ ॥**  
**द्विज**ग्रहणं प्रकृतत्वात् तेषाम् अनुवादः पादपूरणार्थः । **नित्य**ग्रहणं सर्वावस्थानुगतजातिधर्मं दर्शयति । <u>अपरे</u> पुनर् **द्विज**ग्रहणस्येदं प्रयोजनम् आहुर् **नित्य**ग्रहणं चादरार्थं कल्पयन्ति । <u>अन्ये</u> पुनर् इदम् अनर्थकं समाहितग्रहणम्, भुञ्जानस्य चेन्द्रियसंयमं (?) दर्शयति । क्रोधाद्यसत्पुरुषधर्मत्यागं (?) वा । तथा चास्याश्नतः प्रसादो ऽयं विधीयते ।

**[५७]  पूजयेद् अशनं नित्यम् अद्याच् चैतद् अकुत्सयन् ।  
दृष्ट्वा हृष्येत् प्रसीदेच् च प्रतिनन्देच् च सर्वदा (शः) ॥ २.५४ ॥**

अन्नस्य विशिष्टदेवतात्वेन संसर्शने ऽन्नं पूजाप्राणार्थतो न । तथा चागमः- 

> यो मां दशति प्राणाय भुञ्जानः शास्त्रविद् द्विजः ।  
> ध्यायन् मम तदर्थत्वं सम्पूजयति मां सदा ॥

इत्य् अन्नं किलैवम् आहेति श्रूयते । **अद्याच् चैतद् अकुत्सयन्** वाङ्मनोभ्यां कदन्नत्वाद् इति दोषैर् भुञ्जानो ऽपि च ता दृष्ट्वा मनस्तुष्टिं कुर्वीत एताह (इत्य् आह?) । स्थितिहेतुत्वं बुद्ध्वान्नस्य क्षुद्दुःखोपघातकत्वं (?) च **प्रसीदेच् च** । **दृष्ट्वेति** वर्तते । अन्यनिमित्ते ऽपि च क्रोधे तु त्यागेन **प्रतिनन्देच् च** स्तूयाद् अव्ये(प्ये)न (?) निन्द्यम् अशनं सभूतगणा (?) नगकथा (?) । अनेन **नित्य**ग्रहाच् चैते ऽपि वर्णधर्मा एवास्याः स्तुतिर् अनुष्ठानाय ।

**पूजितं ह्य् अशनं नित्यं बलम् ऊर्जं च यच्छति ।  
अपूजितं तु तद् भुक्तम् उभयं नाशयेद् इदम् ॥ २.५५ ॥**

**पूजित**शब्दः साहचर्याद् इतरेषाम् अप्य् अकुत्सादीनां प्रदर्शनार्थम् । एवं चा(सा?)धितानां तेषां फलेन स्तुतिम् अविशेषेणोभयथा वाक्यस्वभावात् भुञ्जानस्याधना(?) ब्रह्मचारिणो ऽर्थात् प्राप्तं प्रतिषिद्यते )?) ।

**नोच्छिष्टं कस्यचित् दद्यान् नाद्याद् एतत् तथान्तरा ।  
न चैवात्यशनं कुर्यान् न चोच्छिष्टः क्वचिद् व्रजेत् ॥ २.५६ ॥**

**नोच्छिष्टं कस्च्यचिद् दद्याद्** इति निषिद्धेर् विधिर् आरभ्यमाणो ऽयं विशेषार्थः सम्पद्यते । एवं च श्रुतेर् अप्रतिषेधार्थं यं यत्न(?) शूद्रस्यानुच्छिष्टदानप्रतिषेधं वक्ष्यति- "**नाद्याद् एतत् तथान्तरा**" इति । अर्थाकृष्टत्वात् पदार्थस्यातृप्तः सन् कदाचिद् अयम् अन्तरापि प्रवर्तते । यतस् तत्प्रतिषेधाय तद् आरभ्यत इति य एवम् आह तेन सायं प्रातर् अशननियमाद् अर्थवचनीयम् (?) एतत् । कस् तर्ह्य् अस्य विषयतो न च मानप्यपेतम् (?) उच्छिष्टम् अभोज्यम् अथ वान्तरप्रतिषेधेन सायम् अपि भैक्षाशनं ब्रह्मचारिणः प्रापयति किम् अप्राप्तं तच् छास्त्राभावाद् अप्राप्तम् इत्य् अशनस्यादृष्टार्थस्यापि सतः शास्त्रार्थवत्वाद् (?) या च दृष्टार्थता "**न चोच्छिष्टः क्वचिद् व्रजेत्**" इति वर्णधर्मप्रतिषिद्धस्य निन्दार्थवादो ऽयं विद्वेषणार्थः । 

**अनारोग्यम् अनायुष्यम् अस्वर्ग्यं चातिभोजनम् ।  
अपुण्यं लोकविद्विष्टं तस्मात् तत् परिवर्जयेत् ॥ २.५७ ॥**

भूर्न्ना(?) प्रतिषेधे सत्य् अशनस्य निन्दार्थवादेन गुरुत्वं प्रतीयते । **अनारोग्य**कारणत्वाद् अत्यशनम् **[५८]** **अनायुष्यम् अस्वर्ग्यं** **चापुण्य**तया । कथम् । पुण्यतानियमातिक्रमाच् छौचादिष्व् असामर्थाच् चास्य नियमत्यागेन । एवं चात्यशनसहोपदिष्टानाम् अपि प्रतिषेध्यानां निन्दार्थवादः उत्प्रेक्ष्यो ऽतिदर्शनार्थत्वाद् अस्य । इदानीं ब्रह्मचारिणां वर्णाश्रयस् तीर्थोपदेशः क्रियते ऽर्थप्राप्तेर् निवृत्त्यर्थे ।

**ब्राह्मेण विप्रस् तीर्थेन नित्यकालम् उपस्पृशेत् ।  
कायत्रैदशिकाभ्यां वा न पित्र्येण कदाचन ॥ २.५८ ॥**

**ब्राह्मेणेति** विशिष्टदेवतासम्बन्धेन तीर्थस्तुतिः । परोपनार्थान् इति (?) प्रग्र(प्रकर)नाच् च तस्यैवायं तीर्थनियमात् नित्यग्रहणेन तद्वत् क्षत्रियवैश्ययोर् अपि कल्पो ऽनुमीयते । अपरे ऽपि पर्करणाद् द्विजातिप्रदर्शनार्थं वर्णयन्ति । नित्यग्रहणं च नर्णधर्मार्थः कार्यः प्राजापत्यः । त्रैदशिकं दैवम् । ब्रह्माभाववैकल्पिके चैते विज्ञेये । पित्र्यप्रतिषेधो नित्यानुवादस् तेषां लक्षणम् ।

**अङ्गुष्ठमूलस्य तले ब्राह्मं तीर्थं प्रचक्षते ।  
कायम् अङ्गुलिमूले ऽग्रे दैवं पित्र्यं तयोर् अधः ॥ २.५९ ॥**

आचमनार्थं तीर्थलक्षणोपदेशो ऽयम् । एवं चानेन निमित्ते सति ।

**त्रिर् आचमेद् अपां (अपः) पूर्वं त्रिर् (द्विः) उन्मृज्यात् ततो मुखम् ।  
खानि चैव स्पृशेद् अद्भिर् आत्मानं शिर एव च ॥ २.६० ॥**

आचमनविध्यर्थः श्लोकः । आत्मग्रहणसिद्ध्या (?) हृदयार्थस् तर्ह्य् आत्मोपचारो ब्राह्मणवादेषु तद्गुणसिद्ध्यर्थं त्व् इदम् उपदिश्यते ।

**अनुष्णाभिर् अफेनाभिर् अद्भिस् तीर्थेन धर्मवित् ।  
शौचेप्सुः सर्वदाचामेद् एकान्ते प्रागुदङ्मुखः ॥ २.६१ ॥**

**अनुष्णाभिर्** उष्णा नेत्य् अनुष्णा (?) अक्वथिताः उच्यन्ते नादित्यतप्ताः स्वभावोष्णवातपोदादिषु (?) स्मृत्यन्तरतः । "तच् चेद् अमिश्रिताभिर् अनुष्णाभिर् (?) अफेनाभिः" इति शङ्खलिखिताव् ऊचतुः । उपदेशसामर्थाच् चैवम् उपपद्यते । अन्यथाभिसरत्खीष्वयोस् (?) तपोदादिषु (?) चायम् असमर्थः । प्रतिषेधः स्याद् अर्थि (?) **तीर्थेनेत्य्** एतयोर् अनुवादो गणार्थः । **शौचेप्सुर्** आत्मसंस्कारे संस्कारेप्सुर् एवं च नोपस्पर्शनाद् धर्म इत्य् उक्तं भवति । किं तर्हि । आत्मसंस्कारमात्रम् अदृष्टं यथान्येषु । क्रियागणेष्व् आज्यादिषु संस्कृतात्मनस्तुति (?) क्रियान्तरानुष्ठानाद् धर्मो ऽवश्यभावी तत्सामर्थ्यात् **सर्वदेति** वर्णधर्म **आचामेद्** इत्य् अयं पूर्वविध्यनुवादो गुणविधिसम्बन्धे यथा "दध्ना जुहोति, पयसा जुहोति" इत्य् एकान्तग्रहणं (?) शुचिदेशसम्परिग्रहार्थम् । **प्रागुदङ्मुख** इति विकल्पार्थम् । त्रिर् आचमेद् इत्य् अप **[५९]** इत्य् एतस्माद् अपि शेषगास् तादाचमनोदकम् (?) अविकल्पतः ? प्रमाणादीनां शुद्धिहेतुं प्राप्तम् इष्यते । एतत् प्रमाणं भेदेन तेषां शुद्धिहेतुः । तच् चान्तरेण शुद्धिशास्त्रं सिध्यति । एवम् अर्थम् इदम् आरभ्यते ।

**हृद्गाभिः शुध्यते विप्रः कण्ठगाभिस् तु भूमिपः ।  
वैश्यो ऽद्भिः प्राशिताभिस् तु शूद्रः स्पृष्टाभिर् अन्ततः ॥ २.६२ ॥**

**हृदयादीनाम्** अवधित्वेन निर्देशः आचमनोदकस्य परिमाणोपलक्षणार्थः । एवं चाप्राप्ताव् उदकस्य दोषान् आबध्यते (?) क्रमेण सामर्थाद् द्रष्टव्यः । **शूद्र(ः) स्पृष्टाभिर् अन्तत** इति न हस्तेन । केन तर्हि । जिह्वोष्ठेन । यस्मात् तेनैव ब्राह्मणादीनाम् आचमनोदकस्यान्तर्हृदयादिप्रवेशोक्तिसामर्थ्यात् स्वहस्तेनैवं (?) च **स्पृष्टाभिर् अन्तत** इति । वचनात् तस्यापि प्राशनम् अनुमीयते । वर्णविभागेन विहितलक्षणानां द्विजातिसामान्यो ऽयं सन्निवेशैर् अनुक्तो यतस् तदर्थम् इदम् आरभते (?) ।

**उद्धृते दक्षिणे पाणाव् उपवीत्य् उच्यते द्विजः ।  
सव्ये तु प्राचीनावीती निवीती कण्ठसज्जने ॥ २.६३ ॥**

निवीतस्य प्रासङ्गिको ऽनुवादः इतरसन्निवेशद्वयोपलक्षणार्थः । कथं कण्ठासक्तसूत्रस्य मध्येन्**ओद्धृते** **दक्षिणे पाणौ** पाणिग्रहणं बाहूपलक्षणार्थम् उपवीतनामा तत्सन्निवेशो भवति । सो ऽस्यास्तीत्य् **उपवीती** । यदा सूत्रम् उपवीतशब्देनोच्यते न सन्निवेशः "उपवीतं कमण्डलुम्" (म्ध् २.६४) इत्य् अत्र, तदानेन न्यायेनाकारो मत्वर्थीयो (?) ऽत्र मतुब्लोपात् साहचर्याद् वा । गुणस् ताच्छाब्दन्तता तवञ्चो(?)पवीतसन्निवेशवद् उपवीतं गुणतः सूत्रमात्रम् उच्यते । तद् एव यज्ञशेषत्वे सति शब्दान्तरं लभ्यते । यज्ञार्थम् उपवीतं यज्ञोपवीतम् । दैवे कर्मण्य् एते । तेन च प्राचीनावीती व्याख्यातः । पितृकर्मणि निवीती चाभिचार इति मेखलादीनां धारणम् उपदिष्टम् । एवं च विनष्टानाम् अपि ते ऽप्य् अप्राप्तं(?) न चेष्यते यतस् तत्प्रतिषेधायेदम् आरभ्यते, तत्प्रतिप(त्?)तिनियमार्थं च ।

**मेखलाम् अजिनं दण्डम् उपवीतं कमण्डलुम् ।  
अप्सु प्रास्य विनष्टानि गृह्णीतान्यानि मन्त्रवत् ॥ २.६४ ॥**

**मन्त्रवद्** ग्रहणम् एषां यथासम्भवं वक्ष्ये यत् तयोर् (?) एव ग्रहणे मन्त्रजात्मानः गृह्येनाजिनोपवीतयोः सत्य् अपि वा विशेषाभिधाने (?) मेखलादीनां सान्वय एव विनाश एतद् उपदिश्यते । निरन्वयविनाशे ऽर्थलोपाद् उभयो ये देशानर्थक्यं मेखलाजिनदण्डोपवीतैश् च शास्त्रवत् ग्रहणैः सह प्रतिपत्तिनियमोपदेशात् कमण्डलोर् ग्रहणधारणविनियोगाद् अपि शास्त्रत एव विज्ञेया । नार्थतो विशेषहेत्वभावात् तथा च व्यासस्मरणम् । **** उन्च्लेअर् सेच्तिओन्

उपस्पर्शापटु **** भगं लभते, नात्र संशय" इति । पुनश् च न परीक्षामहे । "सोदकं च कमण्डलुम्" (म्ध् ४.३६) इत्य् अत्र कृतोपनयनस्य च वेदव्रतस्यास्य स्नानोत्तरकालम् ।

**केशान्तः षोडशे वर्षे ब्राह्मणस्य विधीयते ।  
राजन्यबन्धोर् द्वाविंशे वैश्यस्य द्व्यधिके ततः ॥ २.६५ ॥**

**केशान्तो** नाम स्मार्तस् तस्य संस्कारश् चूडाकरणादीषद् भेदो गृह्यकारैर् उपदिष्टः स चास्मिन् काल एकवेदब्रह्मचारिणो व्रतस्नातस्य युज्यते । यावद् ग्रहणं ब्रह्मचारिणश् च मेधाविन एवान्येषां न चैतच् छक्यते वक्तुम् इतरेषाम् अयं नास्तीति नित्यत्वात् संस्कारान्तो ऽनेन न्याये नैतेषाम् अपि ब्रह्मचारिणां केशान्तः समावृत्त्यनन्तरम् अवश्यं भावी प्रकल्प्यकालो विज्ञेय इति । येषां तु नास्त्य् एवायम्, (?) तेषां स्मृत्यन्तरविरोध इत्य् एते चत्वारिंशत् संस्कारा इति । "प्राङ् नाभिवर्धनात् पुंसः" (म्ध् २.२९) इत्य् एतत् पुङ्ग्रहणं स्त्रीनपुंसकनिवृत्त्यर्थम् उक्तम् । एवं च जातकर्मादिभिः संस्कारैः स्त्रीणाम् अनधिकारे प्रप्त इदं तदधिकारार्थम् आरभ्यते ।}

**अमन्त्रिका तु कार्येयं स्त्रीणाम् आवृद् अशेषतः ।  
संस्कारार्थं शरीरस्य यथाकालं यथाक्रमम् ॥ २.६६ ॥**

य एवं जातकर्मादीनां पुरुषस्य कालक्रमत्वाद् एष एव स्त्रीणाम् अपि द्रष्टव्यो मन्त्रहीनः । एवं चैतद् दर्शितं भवति । न समस्ते एव मन्त्रकर्मणी संस्कारसमर्थे । किं तर्हि । उपदेशसामर्थाद् आवृन्मात्रम् अपि (?) स्त्रीविषयम् (?) अमन्त्रकम् इति । नपुंसकस्य त्व् अनधिकार एव । "**अमन्त्रिका तु कार्येयं स्त्रीणाम् आवृद् अशेतषतः**" इति वचनाज् जातकर्मादिवत् ऊनवयसाम् (?) अमन्त्रकं प्राप्तं यतस् तत् प्रतिषिध्यते ।

**वैवाहिको विधिः स्त्रीणाम् औपनायनिकः स्मृतः ।  
पतिसेवा गुरौ वासो गृहार्थो ऽग्निपरिक्रिया ॥ २.६७ ॥**

वैवाहिक एव विधिः स्त्रीणां [१० अक्ष् लचुन] उपनयनवद् द्रष्टव्य एवं तासाम् अमन्त्रकम् उपनयनं न पतिसेवा गृहसेवा सोपास्याः (?) । गुरुश्रूषाग्निकार्याभ्यां ब्रह्मचारिधर्माभ्यां तुल्यौ विज्ञेयौ । एवं तु समा इति । नैता असंस्तुता (?) न वा मन्त्रकोपनयनसम्बन्धिभ्यः (?) । तथा च कृते (३ अक्ष् लचुन) उपनयनसन्नियोगे शिष्टानां व्रतादीनाम् अपि तदभावः (?) सिद्धो ऽध्यायनाभावश् च । विवाहस्य चोपनयनसाम्याभिधाने (?) इदं परं प्रयोजनं पुरुषवत् । **[६१]** स्त्रीणाम् अपि प्राग् विवाहात् कामचारवादभक्षत्वम् ऊर्ध्वं चास्माद् यमनियमाधिकार् इत्य् उपसंहाराय कर्मयोगोपन्यासार्थं च । ब्रह्मचारिण इदम् अधुनोच्यते ।

**एष प्रोक्तो दिव्जातीनाम् औपनायनिको विधिः ।  
उत्पत्तिव्यञ्जकः पुण्यः कर्मयोगं निबोधत ॥ २.६८ ॥ **

**औपनायिक**ग्रहणं निदर्शनार्थम् । आदिशब्दलोपो वात्र । औपनायनिकादिर् **औपनायनिकः** । आदिशब्दस् तत्प्रकाशार्थः । निगृहीतार्थं चैतत् पदं तस्य विशेषणम् । **उत्पत्तिव्यञ्जकः** मातृजनः सामर्थ्याधायकः ब्रह्मजन्मनो वा । अतश् च **पुण्य** इत्य् उच्यते । **कर्मयोगस्** तु गुरोर् ब्रह्मचारिण उभयोर् वा **नोबोधतेति** "कृतोपनयनस्यास्य व्रतादेशनम् इष्यते" (म्ध् २.१७३) इति वक्ष्यति । 

एवं चोपनयनानन्तरम् व्रतादेशे इदम् आरभ्यते ।

**उपनीय गुरुः शिष्यं शिक्षयेच् छौचम् आदितः ।  
आचारम् (?) अग्निकार्यं च सन्ध्योपासनम् एव च ॥ २.६९ ॥**

परिज्ञात**शौचाचाराग्निकार्यसन्ध्योपसनो** हि वेदाध्ययनसमर्थः । तदर्थेन व्रतदर्शने ऽधिकरिष्यते, नोपनयनानन्तरम् एवोदित (?) इत्य् आदरार्थं वचनं युक्तं चैतच् छौचस्य नित्यानुगतत्वाद् आदरानुवचनम् । अग्निकार्यादीनि हि स्वकाल एव भवन्ति (?) । न च सम्भवन्त्यां प्रकृतार्थस्तुताव् अपूर्वस्य (?) कल्पना न्याय्या । प्रकृतार्थदानं हि तथा स्याद् इति गुरोर् अयम् उपदेशः । एवं च गुरुणा नियमेन शिक्षयितव्यो (?) नान्येनेति गृहीतशौचाराग्निकार्यसन्ध्योपासनश् च ब्रह्मचारी यथासमादिष्टवेदव्रतत्वाद् अधिकृतवेदाध्ययनः सन्,

**अध्येष्यमाणस् त्व् आचान्तो यथाशास्त्रम् उदङ्मुखः ।  
ब्रह्माञ्जलिकृतो ऽध्याप्यो लघुवासा जितेन्द्रियः ॥ २.७० ॥**

न अनानादिष्टवेदव्रतः । वक्ष्यति हि "कृतोपनयनस्यास्य व्रतादेशनम् इष्यते" (म्ध् २.१७३) "**आचान्तो यथाशास्त्रम्**" इत्य् अयम् अनुवादः । प्रधानार्थत्वात् । (?)गुरूपदेशस्योदङ्मुखत्वब्रह्माञ्जलिकरणलघुवासत्वजितेन्द्रियत्वादीनि स्वाध्यायाङ्गानि । अयम् अपरः वे(उप?)सदनब्रह्मग्रहणविधिः । 

**ब्रह्मारम्भे ऽवसाने च पादौ ग्राह्यौ गुरोः सदा ।  
संहत्य हस्ताव् अध्येयं स हि ब्रह्माञ्जलिः स्मृतः ॥ २.७१ ॥**

उत्तरश्लोकार्थः पूर्वश्लोकाभिहितस्य **ब्रह्माञ्जलेः** प्ररूपणार्थः । अलौकिकत्वाद् अस्य युक्तं शास्त्रलक्षणत्वम् । ब्रह्मारम्भावसानयोः पादोपसङ्ग्रहणम् उक्तम् । गुरोस् तद्विशेषणार्थो ऽयं विधिर् उच्यते । 

**व्यत्यस्तपाणिना कार्यम् उपसङ्ग्रहणं सदा ।  
सव्येन सव्यः स्प्रष्टव्यो दक्षिणेन च दक्षिणः ॥ २.७२ ॥[६२]**  

अत्र सदाग्रहणं वर्णधर्मार्थम् अध्ययनाभिमुखीभूतस्य च गुरुसन्निधौ नियमपरं गुरुत्वाभ्यन्ज्ञा स्वाध्यायाङ्गतयोच्यते ।

**अध्येषमाणं तु गुरुं नित्यकालम् अतन्द्रितः ।  
अधीष्व भो इति ब्रूयात्**

यदा तदनुज्ञातो ऽधीयीहीति ।

> **विरामो ऽस्त्व् इति चारमेत् ॥ २.७३ ॥**

यदा (?) ब्रूयात् तदा विरमेद् अध्ययनात् । एवं च त्वद्धावतापि (?) वेदाध्ययनात् स गुर्वनुयोगो न कर्तव्यः (?) । अध्यापयेति विरादो ऽस्त्व् इति च स्वयं कृतोपसदनाभिवादनश् चायम् अनुज्ञातो गुरुणाविष्ट ओङ्कारकरणाय ।

**ब्रह्मणः प्रणवं कुर्याद् आदाव् अन्ते च सर्वदा ।  
स्रवत्य् अनोङ्कृतं पूर्वं परस्ताच् च विशीर्यति ॥ २.७४ ॥**

ब्रह्मचर्योत्तरकालम् अपीति **सर्वदा**ग्रहणम् अपि विहितस्याध्यायधर्मविधानाय । ओङ्कारस्य कालविधानार्थम् इदम् आरभ्यते ।

**प्राक्कूलान् पर्युपासीनः पवित्रैश् चैव पावितः ।  
प्राणायामैस् त्रिभिः पूतस् तत ओङ्कारम् अर्हति ॥ २.७५ ॥**

**कूल**शब्दो ग्रहपर्यायः । प्राक्कूलानि एषां त इमे **प्राक्कूलाः** प्रागग्राः । के पुनस् ते । दर्भाः । कृत (कुत?) एतत् । स्मृत्यन्तरात् । अत्रैव हि प्रकरणे गौतमः- "प्राणोपस्पर्शनं दर्भैः" (ग्ध् १.५४) इत्य् उक्त्वा "प्राक्कूलेष्व् आसनं च" (ग्द्ज् १.५६) इति । प्रकरणाद् दर्भा एव ते भवन्ति । एवं च शिष्टसमाचारः तस्मात् तेषूपविष्टः **पवित्रैश्** **च** दर्भैर् **एव** **पावितः** बहिर्हृदयस्पृग्भिः । तथा च गौतमः- "प्राणोपस्पर्शनं दर्भैः(?)" इति । अभ्युक्षणादीनां चात्र सामर्थासम्भव एव **प्राणायामैस् त्रिभिः पूतस्** त्रिग्रहणं (?) द्व्येकयोः प्रतिषेधर्थं नोर्ध्वं सामर्थात् । **ततो** अनन्तरं विहितोच्चारणम् **ओङ्कारम् अर्हति** अस्मिन् काले कर्तुं पाठाद् एवैषां धर्माणाम् अनुष्ठानक्रमसिद्धिः । "ब्रह्मणः प्रणवं कुर्यात्" (म्ध् २.७४) इत्य् अस्य विधेर् अर्थवादः ।

**अकारं चाप्य् उकारं च मकारं च प्रजापतिः ।  
वेदत्रयान् निरदुहद् भूर् भुवः स्वर् इतीति च ॥ २.७६ ॥**

न चोङ्कारव्याहृतिमात्रम् एव । किं चान्यत् ।

**त्रिभ्य एव तु वेदेभ्यः पादं पादम् अदूदुहत् ।  
[६३] तद् इत्य् ऋचो ऽस्याः सावित्र्याः परमेष्ठी प्रजापतिः ॥ २.७७ ॥**

यस्माद् एवं वेदितव्यं निष्कर्षरूपम् एतत् प्रणवव्याहृतिसावित्र्याख्यं त्रिकं ह्य् अस्मात् ब्राह्मणः अध्ययनादौ प्रणवव्याहृतिसावित्रीर् उच्चारयेद् अन्ते सर्वस्मिन् काले । तथा च प्रणवग्रहणं निदर्शनार्थम् । आदिशब्दलोपो वा । पूर्वश्लोक (?) एवाम् च सति ।

**एतद् अक्षरम् एतां च जपन् व्याहृतिपूर्विकाम् ।  
सन्ध्ययोर् वेदविद् विप्रो वेदपुण्येन युज्यते ॥ २.७८ ॥**

वक्ष्यमाणसन्ध्योपासनानुवादः प्राक्कृतविधिस्तुत्यर्थः । तद् उक्तम् "**वेदविद् विप्रो वेदपुण्येन युज्यते**" इति । वेदत्रयनिष्कर्षम् (?) । इदम् एव यो वेद स **वेदविद्** अत्रोच्यते, प्रकरणसामर्थ्यात् । "**वेदपुण्येन युज्यते**" इति वेदत्रयाध्ययनेन वेदं पुण्येनेति एतत्(?) । एवं च नायं सन्ध्योपासनविधिः । तथा हि । प्रकृतार्थोपरोधः स्यात् । अप्रकरणप्रक्रिया च न युक्ता, प्रकरणोपरोधात् (?) तत्सधर्मकं तदुपरिष्टाद् वक्ष्यते । पुनश् च तत्स्मृतेर् एवोच्यते ।

**सहस्रकृत्वस् त्व् अभ्यस्य बहिर् एतत् त्रिकं द्विजः ।  
महतो ऽप्य् एनसो मासात् त्वचेवाहिर् विमुच्यते ॥ २.७९ ॥**

प्रकृताद् अभ्यासकालात् **बहिः** प्रायश्चित्तानुवादो ऽयम् अधिकृतविधिस्तुत्यर्थ एव । तद् उक्तत्वाच् च न बहिस्सन्ध्योपासनस्तुतिर् इयं प्रायश्चित्तविधिर् वा, अप्रकरणात् तस्य । इयम् अपरा स्तुतिः ।

**एतयार्चा विसंयुक्तः काले च क्रियया स्वया ।  
विप्रक्षत्रियविड्योनिर् गर्हणाम् याति साधुषु ॥ २.८० ॥**

सावित्र्या **विसंयुक्तः** यो ऽनुपनीतः व्रतादेशन**क्रियया** च **स्वकाले** ऽविहितया द्विजातिः सन् **गर्हणां याति साधुषु** । अथ वाध्ययनाङ्गत्वात् सावित्र्याः सपरिष्कारो ऽयम् (?) तद्विहीनो ऽध्ययनहीन उच्यते, प्रकरणात् । अन्यत् समानम् । सैषा त्रिकस्तुतिर् अपरेण प्रकारेणेति । इयं च पूर्ववत् । अन्या —

**ओङ्कारपूर्विकास् तिस्रो महाव्याहृतयो ऽव्ययाः ।  
त्रिपादा चैव सावित्री विज्ञेया ब्रह्मणो मुखम् ॥ २.८१ ॥**

प्रकारान्तरेणायम् अपि पूर्वशेष एव न वा प्रकृतस्य सन्ध्योपासनस्येति ब्रह्मणो मुखं वेदाधिगमद्वारम् । तथा च वक्ष्यति- 

> एतद् विदन्तो विद्वाम्सस् त्रयीनिष्कर्षम् अन्वहम् ।  
> क्रमशः पूर्वम् अभ्यस्य पश्चाद् वेदम् अधीयते ॥ (म्ध् ४.१२५)

अथ वा मुख्यं प्राणानयनम् (?) । मुखम् इव मुखं लुप्तोपमा । क उपमार्थः । पवित्रत्वम् उत्तमत्वं प्रधानत्वं वा । अयं चान्यो ऽधिकृत जपानुष्ठानस्य महिमा (?) ।

**६४]  
यो ऽधीते ऽहन्य् अहन्य् एतां त्रीणि वर्षाण्य् अतन्द्रितः ।  
स ब्रह्म परम् अभ्येति वायुभूतः खमूर्तिमान् ॥ २.८२ ॥**

**वायुभूत** इति भूतार्थवादेन प्रकल्प्य वादौ काम्यविध्यनुवादेन वा प्रकृतार्थस्तुतिर् एताम् इति सव्याहृतिप्रणवां सावित्रीम् आह **त्रीण्य्** अपि तावद् **वर्षाणि** प्राग् एव महान्तं कालं सैषा जपस्तुतिफलविधानेन फलार्थवादेन "**स ब्रह्म परम् अभ्येति**" इत्य् एतेन परस्मिन् ब्रह्मण्य् अप्यय(?) तद्रूपत्वाद् अभिहितं परमात्मवत् सर्वशक्तिसम्पदा यथापूर्वाभिप्रायं (?) शरीरोपभोगो भवति । युक्तश् चायं प्रणवादिजपकर्मणा प्रियं (?) तव महिमा यस्माद् एतत् ।

**एकाक्षरं परं ब्रह्म प्राणायामः परं तपः ।  
सावित्र्यास् तु परं नास्ति मौनात् सत्यं विशिष्यते ॥ २.८३ ॥**

स्वरः केवलो ऽक्षरं व्यञ्जनवृत्तं च । यस्माद् एतत् स्वरव्यञ्जनसमुदाय एकाक्षरं प्रणवो ऽधिकृत उच्यते । स परं ब्रह्म कर्तृसमानजातीयाद् ऋग्यजुःसामलक्षणात् ब्रह्मणस् तन्निष्कर्षत्वात् परब्रह्मत्वात् सिद्धान्तत्वाच् च । तथा च ब्रह्मनन्दिवाक्यम्- "ॐ इत्य् आत्मेति प्रतिदुष्कर्मणां तादर्थ्यात्" इति । एतत् प्राणायामात् अपरं तं तपश् चान्द्रायणादेस् तपसः अधिकृतप्राणायामत्रयकरणस्तुतिर् ओङ्कारस्तुतिर् वा । <u>रं दृशोनम्</u> (?) । अयम् ओङ्कारः येन प्राणायमैस् त्रिभिः कर्तव्य (?) एवं कर्तुम् अर्हतीत्य् उक्तम् । "**सावित्र्यास् तु परं नास्ति**" जपनीयात् ब्रह्मणो ऽघमर्षणादेस् तथा च श्रुतिः- "यातयामान्यथा निच्छन्दा(?)ख्यया तया मा गायत्री वेदत्रयनिष्कर्षात्"(?) सर्वेषां दृष्टान्तो ऽर्थवादार्थम् इदम् उच्यते । यथा "**मौनात् सत्यं विशिष्यते**" इत्य् एवम् । प्रणवादयो ऽपि स्वजातीयेभ्यः । कथं पुनर् मौनात् सत्यं विशिष्यते । मौनवान् उत प्रत्यवायो नास्ति सत्यवचनाद् अभ्युदयानुपपत्तिश् च । सत्ये पुनः स चानुत (?) प्रत्यवायो नाश्त्य् अभ्युदयश् च शास्त्रचोदनसामर्थाद् अवश्यम्भावी । यद्य् एवम् अज्योयसेतरस्तुतिः (?) न तु (?) दृष्टविरोधाद् अयुक्तेति । एवं तर्हि मौने सर्वथा(?) संयमः । सत्यत्वे त्व् एकदेशसंयमः । एकदेशसंयमाच् च सर्वसंयमेन भवितव्यं महतः (?) शास्त्रयत्नस्यार्थवत्त्वाय । तथा च दृष्टविरोधासम्भवे स्तुतित्वोत्पत्तिर् युक्तस्याद् (?) इति । अथ वैतस्माद् एव मौनेन सत्यवचनस्य स्तुतिः शास्त्रान् मौनस्य सत्यवचनात् गौरवमिर्यते (?), अथेति तस्याधिकृतत्वात्(?) । ओङ्कारसावित्रीग्रहणे सति व्याहृतिग्रहणं विज्ञेयम्, साहचर्यात् । यथान्यत्र "यो ऽधीते ऽहन्य् अहन्य् एताम्" (म्ध् २.८२] इति सावित्रीग्रहणे प्रणव्याहृतिग्रहणम् । एवम् इहापीति । अथ वा नैवेदं दृष्टान्तवचनम् । किं तर्हि । व्याहृतिस्तुतिः प्रणवादिवत् । कथं कृत्वा । स्मृत्यन्तरे सत्यव्याहृतिसहिता भूराद्या व्याहृतय उपदिष्टः । एवं सति तत्साहचर्याद् इति तासाम् अधिकृतानां तच्छब्देन ग्रहणं गुणतो ऽपि ज्ञेयं लोकवत् । तथा च गौतमीयम्- "ओम्पूर्वा व्याहृतयः पञ्च सत्यान्ताः" । तद् अयुक्तं **[६५]** चैतद् एव कल्पयित्य्ं प्रणवादिस्तुतिसाहचर्यकरणसामर्थ्यात् । इतश् च युक्तो ऽस्य जपकर्मणः इयान् फलमहिमा येन —

**क्षरन्ति सर्वा वैदिक्यो जुहोतिजयतिक्रियाः ।  
अक्षरं त्व् अक्षरं ज्ञेयं ब्रह्म चैव प्रजापतिः ॥ २.८४ ॥**

दुर्लभत्वात् तदधिकारस्य ताः **क्षरन्तीत्य्** उच्यते । तथा चाधिकारशास्त्रम् "<u>यजमानर्त्विजां भवति । ऋत्विग्भ्योर्षयो ऽन्तमानः । साधुचरणो वाग् यं तु नागो (?) नातिरिक्ताङ्गो नातिश्वेतो याज्यो(?) ऽश्वरथर्मैर् (?) गुणैस् त्रिभिर् व्याख्यातम्</u> (??) ॥ विद्वान् यजते विद्वान् यजतीति पलक्षयत्(यात्?) **क्षरन्त्य्** एताः । अत्र च प्रमाणम् उपादानक्षये तत्साध्यस्य प्रथमो लोकवत् । तथा च ब्राह्मणं "सकृद् इष्टिर् एष पततिर्, द्विरिष्टिर् एष पतति" इति । <u>ननु</u> चैतन्यम् अप्य् अस्ति तत्र "स तस्माल् लोकाच् च्यवते यः स्त्रीपरिजनः" इत्य् अत्र स्तुतिपरम् इदं विज्ञेयं कर्मफलप्रकषपिषया (?) । कथं गम्यते । सकृद् इष्टेर् द्विरिष्टेश् च पातवचनात् कृतानां च क्षयः, दर्शनात् । यतश् च दर्शयतिसुकृतीनि ह वा एतानि ज्योतींषि यास् तारकास् ताः पुण्यक्षये ऽप्य् आपाद्यन्त इति न चैवं केवलकर्मकृत एव । किं तर्हि । ज्ञानकर्मसमुच्चयकारिणो ऽपि तुल्यप्रमाणत्वात् समानं क्षय एकाक्षराद् इति । त्रिकम् अक्षरं ज्ञेयम् आत्मैकसाधत्वात् । तस्याविदुषो ऽपि चाधिकाराञ् जपेन ब्रह्मा चैव परमार्थलक्षणं प्रजापतिर् इति तदभिधानो यस्माद् अतश् च तं नित्यत्वात् तज्जपः स्यात् (?) क्षणं फलतो विधीयते । न चायं हेतुत्वे समानदोषत्वाद् (?) अवचनीयम् एतत् स्यात् । अतः श्रुतिकर्मनिन्दयाधिकृतपदार्थत्रयसाधनजपकर्म स्तूयते वाक्यस्वाभाव्यात् लोकवत् । अन्यथा हि यथाश्रुतप्रमाणग्राहिणां शास्त्रोपपत्तिविरोधौ स्याताम् । तौ च नेष्टौ । तस्माद् अयम् अर्थः । यतश् चैतद् एवम् अतः ।

**विधियज्ञाज् जपयज्ञो विशिष्टो दशभिर् गुणैः ।  
उपांशुः स्याच् छतगुणः सहस्रो मानसः स्मृतः ॥ २.८५ ॥**

**विधियज्ञः** कर्मयज्ञो ऽधिकृतः पूरश्लोके ज्योतिष्टोमादिस् तस्माद् ओङ्कारादि**जपयज्ञो** ऽधिको **दशभिर् गुणैः** । यस्मान् न ह्य् अत्र हिंसाशस्त्रलक्षणा विधियज्ञवचनार्थलक्षणा काचिद् अस्ति नापि साधनवैउण्यादिपूर्वश्लोकोत्को दोषो यतस् तस्माद् आधिक्यम् । तस्माद् अपि श्राव्याद् **उपांशु**जपो ऽधिकः । स च कीदृशः । यमपरो न शृणोति । जपः स एव सन् धर्मः पूर्वः स्याद् आत्मनिग्रहणम् । अस्माद् अपि **मानसः सहस्रः** मनःसंयमातिशयात् तद्गुणान्तर्योगेनेष्यते (?) प्रयत्नविशेषाच् च फलविशेषः । शास्त्रसामर्थाद् अनुमेयो लोकवेदवत् । एवं च सति यथैव सामर्थात् प्रकरणातिक्रमेण सर्व (४ अक्ष् लचुन) पकर्म (२ अक्ष् लचुन) कल्प्यते एवम् उपांशुमानसगुणाव् अपि (?) सर्वजपधर्मौ विज्ञेयौ । तद्विधानं तु **[६६]** स्तुतिप्रकरणोपजिजीविषया । नास्यार्थम् अथ वा प्रकृतार्थस्तुतिदृष्टान्तार्थविपर्ययतो वास्यार्थम् एवोपांशुमानसगुणद्वयविधानप्रकरणाच् च तत्सं (६ अक्ष् लचुन) जपकर्मन इयम् अतिस्तुतिः ।

**ये पाकयज्ञाश् चत्वारो विधियज्ञसमन्विताः ।  
सर्वे ते जपयज्ञस्य कलां नार्हन्ति षोडशीम् ॥ २.८६ ॥**

श्रौतस्मार्तकर्मनिन्दया समस्तेयम् अपि स्तुतिर् वेदाध्ययनानुष्ठानप्ररोचनार्थत्व अतिस्तुतिश् च वाक्यस्वाभाव्यात् । (३ अक्ष् लचुन) अर्थत्वे (?) सति लोकवेदवद् इहाविरुद्धे स्मृतिशास्त्रे । एवं च सत्यम् उपांशुमानसगुणद्वयसम्बन्धिना —

**जप्येनैव तु संसिद्ध्येत् ब्राह्मणो नात्र संशयः ।  
कुर्याद् अन्यन् न वा कुर्यान् मैत्रो ब्राह्मण उच्यते ॥ २.८७ ॥**

**जप्येनैव तु संसिध्येत्** न कर्मभ्यः कदाचन । श्रौतस्मार्तकर्मत्यागेनेयं जप्यस्तुतिः प्रकरणाद् एवं च सतीच्छया कुर्यात् । अन्यत् कुतो जप्यात् । किं तत् **कर्म न वा कुर्यात्** । तत् कर्म कस्य हेतोः । येन **मैत्रो** ऽसौ **ब्राह्मण** उच्यते शिष्टैर् नेतरः । मैत्र्या भवो **मैत्रः** कमणि वा अहिंसाय (५ अक्ष् लचुन) र्थः । कर्मस्थस् तु हिंस्रः परोपघातसाधनत्वाद् उभयथा कर्मणा तस्मात् एतत् कर्मदोषवद् एवं बुद्ध्वा न वा कुर्यान् निरत्ययात् तु जप्यम् एव कुर्याद् वेदाभ्यासार्थे ऽयम् अपि स्तुतिर् वैदिक (२ अक्ष् लचुन) कर्मानुष्ठानत्यागेन प्रणवादिस्तुतिः । अन्यथा हि शास्त्रानुपपत्तिर्विरोधौ स्याताम् इत्य् उक्तन्यायम् एतत् । प्रणवादिस्तुतिप्रकरणे चास्मिन् प्रतिश्लोकम् अधिकृतजपस्तुतिर् अपीयं सर्वब्राह्मण्यविषया सामर्थ्याद् विज्ञेया । न प्रकृतिविधिस्तुतिमात्रप्रयोजनेत्य् उक्तो ब्रह्मचारिणो वेदाध्ययनधर्माः व्रतधर्मस् त्व् अयं तस्य ।

**इन्द्रियाणां विचरतां विषयेष्व् अपहारिषु ।  
संयमे यत्नम् आतिष्ठेद् विद्वान् यन्तेव वाजिनाम् ॥ २.८८ ॥**

सर्वेन्द्रियसाम्यम् अभिधानार्थः । तस्यायम् अर्थवादः श्लोकः । **इन्द्रियाणां** चायम् अप्रकरणम् अपि सङ्ख्यास्वरूपनिर्देशस् तज्जयोपायप्रदर्शनार्थः प्रक्रियते । 

**एकादशेन्द्रियाण्य् आहुर् यानि पूर्वे मनिषिणः ।  
तानि सम्यक् प्रवक्ष्यामि यथावद् अनुपूर्वशः ॥ २.८९ ॥**

उक्तसङ्ख्यानां चायं स्वरूपनिर्दर्शः ।

**श्रोत्रं त्वक् चक्षुषी जिह्वा नासिका चैव पञ्चमी ।  
पायूपस्थं हस्तपादं वाक् चैव दशमी स्मृता ॥ २.९० ॥[६७]**  

कार्यभेदाच् च पुनस् तेषाम् अयं वर्गद्वयप्रविभागः शिष्यते ।

**बुद्धीन्द्रियाणि पञ्चैषां श्रोत्रादीन्य् अनुपूर्वशः ।  
कर्मेन्द्रियाणि पण्चैषां पाय्वादीनि प्रचक्षते ॥ २.९१ ॥**

सर्वविषयं चैषाम् ।

**एकादशं मनो ज्ञेयं स्वगुणेनोभयात्मकम् ।  
यस्मिन् जिते जिताव् एतौ भवतः पञ्चकौ गणौ ॥ २.९२ ॥**

स्वगणो मनसः सङ्कल्पः । केन्**ओभयात्मकम्** । शुभाशुभसङ्कल्पस्य इन्द्रियप्रवृत्तिहेतोः कारणम्, अथ च, इन्द्रियप्रवृत्तिहेतोः सङ्कल्पद्वयस्य कारणम् **उभयात्मकम्** । एवं कृत्वेदम् आदरार्थम् उच्यते । **यस्मिन् जिते जिताव् एतौ भवतः पञ्चकौ गणौ** । इन्द्रियाणां संयमप्रयोजनम् उदितम् । अधुनार्थवादार्थम् उच्यते । तद् उभयथा यस्मात्,

**इन्द्रियाणां तु प्रसङ्गेन दोषम् ऋच्छत्य् असंशयम् ।  
सन्नियम्य तु तान्य् एव ततः सिद्धिं नियच्छति ॥ २.९३ ॥**

कस्मात् । अतिमहाप्रयोजनत्वाद् आदरणीय इन्द्रियसंयमः । कस्माद् । तेषां क्षुध एव प्रतीकारेण विषयोपभोगाख्याने (-स्वादे?) निवृत्तिर् नेष्यते, कर्मानुष्ठानसामार्थ्यार्थम् इति यस्मात् ।

**न जातु कामः कामानाम् उपभोगेन शाम्यति ।  
हविषा कृष्णवर्त्मेव भूय एव हि वर्धते (?) ॥ २.९४ ॥**

इदं चान्यत् प्रसङ्ख्यानं पूर्वविशेषरू (१ अक्ष् लचुन) तम् ।

**यश् चैतान् प्राप्नुयात् सर्वान् यश् चैनान् केवलांस् त्यजेत् ।  
प्रापणात् सर्वकामानां परित्यागो विशिष्यते ॥ २.९५ ॥**

तस्माद् एवं शमसुखधर्मार्थी प्रसङ्ख्यानपरः स्यात् । विषयासन्निधानेनैव सङ्गलक्षणेन संयमोपदेशे ऽर्थसिद्धिः । एवं च किं प्रसङ्ख्यानेन कदर्थेनेति, यत इदम् आरभ्यते ।

**न तथैताणि शक्यन्ते सन्नियन्तुम् असेवया ।  
विषयेषु प्रदुष्टानि यथा ज्ञानेन नित्यशः ॥ २.९६ ॥**

यथोपदेशप्रसङ्ख्यानेनेत्य् अधिकृतप्रसङ्ख्यानस्तुतिः । तथा चार्थवत् प्रसङ्ख्यानम् अनया स्तुत्या गम्यते एवं च सतीन्द्रियसंयमोपदेशसहकारेण प्रसङ्ख्यानोपदेशस्याप्य् अर्थवत्त्वं विज्ञेयम् । **[६८]** कस्मात् पुनर् अत्रेवम् अतिमहान् प्रयत्नः क्रियते, यस्मान् न केवलम् इन्द्रियसंयमः साक्षाद् अदृष्टप्रयोजनं शास्त्रसामर्थ्याद् भवति । किं तर्हि । विहितकर्मानुष्ठानसमाधिप्रणाडिकया च पुरुषार्थकारी । तथा चैतद् दर्शयति ।

**वेदास् त्यागश् च यज्ञाश् च नियमाश् च तपांसि च ।  
न विप्रदुष्टभावस्य सिद्धिं गच्छन्ति कर्हिचित् ॥ २.९७ ॥**

असमाधिग्रस्तव्येति यतस् तत्समाध्यर्थम् इदम् आदरणीयम् इति च । संयमः स्वार्थं चेति (??) । इन्द्रियम् अधुना प्ररूपयति ।

**श्रुत्वा स्पृष्ट्वा च दृष्ट्वा च भुक्त्वा घ्रात्वा च यो नरः ।  
न हृष्यति ग्लायति वा स विज्ञेयो जितेन्द्रियः ॥ २.९८ ॥**

तत्संयमपदार्थप्ररूपणं सर्वेन्द्रियं छवार्थं (?) विज्ञेयम् । न प्रसिद्धेन्द्रियविषयमात्रम् एवेति । तथा च कृत्वेदम् उच्यते ।

**इन्द्रियाणां हि [तु] सर्वेषां यद्य् एकं क्षरतीन्द्रियम् ।  
तेनास्य क्षरति प्रज्ञा दृतेः पादाद् इवोदकम् ॥ २.९९ ॥**

सर्वेन्द्रियसंयमस्तुत्यर्थो ऽयम् अर्थवादः प्रकरणसामर्थाद् विज्ञेयः । तत्संयमश् चोक्तप्रयोजन उपसंह्रियते । एवम् इन्द्रियसंयमात् प्रतिलब्धसमाधिर् ब्रह्मचारी ।

**वशे कृत्वेन्द्रियग्रामं संयम्य च मनस् तथा ।  
सर्वान् संसाधयेद् अर्थान् अक्षिण्वन् योगतस् तनुम् ॥ २.१०० ॥**

इन्द्रियसंयमप्रयोजनोपसंहारः ब्रह्मचारिधर्मप्रकरणे चायम् अन्यस् तद्धर्मः ।

**पूर्वां सन्ध्यां जपंस् तिष्ठेत् सावित्रीम् आर्कदर्शनात् ।  
पश्चिमां तु समासीनः सम्यग् ऋक्षविभावनात् ॥ २.१०१ ॥**

**पूर्वां सन्ध्याम्** इत्य् एतद् विशेषणम् । **पश्चिमां तु जपंस् तिष्ठेद्** इति गुणप्रधानाज् जपकर्म ततो फलश्रौषं (?) वेदाध्ययनधर्मविध्यर्थवादः । श्लोके एतद् अक्षमेताश् चेत्य् एवं त्वत् (?) स तिष्ठति गुणसम्बन्धः सज्जन् जपकर्मात्र (??) फलायोपदिश्यते । न विपरीतम् । तथा (?) त्व् ईदृग्वाक्यरूपम् अत्र भवति । **तिष्ठञ् जपेद्** इति कस्मात् पुनर् इदम् एवं नोक्तम् । गद्यग्रन्थे एतद् एवोक्तं चोदयितृ । तद् अयुक्तम् । पद्यग्रन्थश् चायम् । तस्माच् छन्दोभङ्गभयान् नैवं पठितम् एतत् । **सावित्रीम्** इति कर्मनिर्देशो ऽयम् अन्यनिवृत्त्यर्थः । सवितृदेवत्या अपि च बह्व्यरूपः (?) तत्सदित्यृचो त्रिपादा चैव स्वावित्री इत्येतत् **[६९]** प्रतिपदैवेयं प्रकृता सावित्री गृह्यते । नान्यत्र तद्ग्रहणे च त्रिग्रहणम् अत्र विज्ञेयम् । तथा चोक्तम् "एतद् अक्षरम् एतां च" (म्ध् २.७८) इत्य् अत्र सन्ध्योपासनानुवादश्लोके । अधुना तज्जपस्य कालविधिर् अयम् उच्यते । **अर्कदर्शनाद्** इत्य् अर्कदर्शनम् अविधिस् तन्निवृत्त्यर्थम् एवं च सति प्राग् अर्कोदयात् तत्कर्मोपक्रमसिद्धिः । स चायम् अव्यक्तो ऽपीह स्मृत्यन्तराद् विशिष्टो बोद्धव्यः "सज्योतिष्याज्योतिषो दर्शनात्" इति । पश्चिमाम् अत्यर्थं प्राप्तानुवादो ऽयम् । सदा इत्य् एतद् आस्तां तावत् । इदं जपन्न् इति वर्तमाने "इदम् आसीत" इत्य् उच्यते । एवं च जपन्न् आसीत । तत्रापि पूर्ववत् वाक्यविपर्ययप्रपञ्चो बोद्धव्यः । आसीनो जपेत् । अस्यापि चायं जपकर्मणः कालगुणविधिः **सम्यगृक्षविधानात्** (**विभावनात्**?) सम्यक्शब्दः सदाशब्दप(व)दास्तां तावत् (?) । सदाशब्दः पूर्वश्लोकार्धे स्वीकृतो ऽनुवर्तते । एवं चार्कदर्शनाद् इत्य् अयं तन्निवृत्त्यवधिस् तदुपक्रमकासश् चास्मात् पूर्वम् इत्य् अर्थसिद्धम् एतत् । अव्यक्तश् चायं स्मृत्यन्तरात् विशेषणीय इत्य् उक्तः । सदासन्ध्याशब्दौ (?) चात्रोभयसन्ध्याशेषौ द्रष्टव्याव् इत्य् अस्य विधेर् अनुष्ठानप्रदर्शनं सामान्यं (?) न फलविधिः । फलविधौ हि प्रायश्चित्तम् एतत् प्रसज्येत । तच् चायुक्तम् अप्रकरणात् । प्रायश्चित्तशास्त्राभावप्रसङ्गाद् अनित्यताप्रसङ्गाच् च । एतेनोत्तरश्लोकार्धो व्याख्यातः । किं चान्यत् ।

**[ पूर्वां सन्ध्यां जपंस् तिष्ठेत् नैशम् एनो व्यपोहति ।  
पश्चिमां तु समासीनां मलं हन्ति दिवाकृतम् ॥ २.१०२ ॥ ]  
न तु तिष्ठति तु यः पूर्वाम् नोपास्ते यश् च पश्चिमाम् ।  
स शूद्रवद् बहिष्कार्यः सर्वस्माद् द्विजकर्मणः ॥ २.१०३ ॥**

अयम् अपरो ऽननुष्ठाननिन्दाद्वारेण सन्ध्योपासनप्रशंसार्थो ऽर्थवादः । विहितार्थानुष्ठाने ऽभिनिवेशदार्ढ्यार्थो लोकवद् वेदितव्यः । ब्रह्मचारिप्रकरणे यच् चान्यस् तद्धर्मः ।

**अपां समीपे नियतो नैत्यकं विधिम् आस्थितः ।  
सावित्रीम् अप्य् अधीयीत गत्वारण्यं समाहितः ॥ २.१०४ ॥**

**सावित्री**ग्रहणम् इतरप्रदर्शनार्थम् इत्य् उक्तम् । ब्रह्मयज्ञविधानं चैतत् सधर्मकं विज्ञेयम्, ननु (?) प्रकृतस्यापि सन्ध्योपासनस्य देशविधिः । **सावित्रीम् अपीति** लिङ्गाद् वक्ष्यमाणप्रकरणसामर्थ्याच् चेति । नैत्यकश् चायं विधिर् ब्रह्मयज्ञाख्यः । कस्मात् ।

**[७०]  
वेदोपकरणे चैव स्वाध्याये चैव नैत्यके ।  
नानुरोधो ऽस्त्य् अनध्याये होममन्त्रेषु चैव हि ॥ २.१०५ ॥**

"वेदः कृत्स्नो ऽधिगन्तव्यः" (म्ध् २.१६५) इत्य् अत्र वेदाध्ययनसहशिष्टत्वाद् अङ्गाध्ययनस्य वेदानध्यायाध्ययनवर्जनं (?) तेषाम् अपि प्राप्तं यतस् तत् । प्रतिविध्य (?) चेदं प्रकरणे कल्पादाव् अंशे ब्रह्मयज्ञप्रसङ्गेन वायम् अनध्यायाध्ययनवर्जनप्रतिषेधस् तेषां नस्यार्थः (?) । दृष्टान्तार्थवादो वायं ब्रह्मयज्ञार्थः । अनुमानतश् च स्वार्थ इति । अन्ये तु **वेदोपकरणे चैव** (?) दोषकर्माचक्षते । "उपाकर्मणि चोत्सर्गे त्रिरात्रं क्षपणं स्मृतम्" (म्ध् ४.११९) इत्य् अनध्यायं वक्ष्यति । तत्रापि त्व् अधीयीतैवेति । तद् अयुक्तम् । उत्तरेणैव तत्सिद्धेर् इति । "**स्वाध्याये चैव नैत्यके**" । नित्य एव नैत्यको ब्रह्मयज्ञः । **नानुरोधो ऽस्त्य् अनध्याये** । यथान्यस्मिन्न् अध्ययने ग्रहणधारणार्थे वेदोपकरणब्रह्मयज्ञाभ्यां चान्यत्रायं विधिर् अप्राप्तो यतो विधीयते । "होममन्त्रेषु चैव होममन्त्रग्रहणं च निदर्शनार्थं सर्वविशेषाणां होमबलियजमानजपब्रह्मचरणमार्जनादिमन्त्रेष्व् इति किमर्थ्ं पुनर् इदम् उक्तम् अनध्यायाध्ययनप्रतिषेधो विशेषतः सर्वाध्ययनेषु प्राप्तो यतः ब्रह्मयज्ञादीनां प्रतिषेधविषये प्रत्युद्धारः क्रियते ।

**नैत्यके नास्त्य् अनधायो **

यस्माद्

> **ब्रह्मसत्त्रं हि तत् स्मृतम् ।**

नामधेयम् इदम् अर्थवादीकरोति । सततं हि सत्रम् उच्यते, तत्र भवं वा । एवं च नास्त्य् अत्रानध्यायः । यतश् च

**ब्रह्माहुतिहुतं पुण्यम्**

इति । यत् परा स्तुतिर् ब्रह्मैवाहुतिः, आहुत्यर्थत्वात् तत्साहचर्याद् वा । तद् एवं च **ब्रह्माहुतिहुतं पुण्यम्** अधीतं भवति ।

> **अनध्यायवषट्कृतम् ॥ २.१०६ ॥**

अनध्याय एव वषट्कारस्तुत्यर्था कल्पनैषोभवं (?) च तेन सम्बन्धम् **अनध्यायवषट्कृतम्** ऋतश्चानध्याये ऽप्य् अध्येतव्यम् एव ब्रह्माहुतेर् वषट्कारेण सम्बन्धार्थः पुण्यातिशयार्थिना स्वसार्धै (?) तद् एवं ब्रह्मयज्ञस्तुतिपरम् एवम् ।

**यः स्वाध्यायम् अधीते ऽब्दम्**

अपि, तत्र सामर्थ्याद् उक्तलुप्तो(?) द्रष्टव्यः । अब्दम् अपि प्राग् एव, न यावज्जीवम्, जातिधर्मत्वात् । **[७१]** अध्ययनं वत्सरेणापि कृतार्थम् (?) इति ब्रह्मयज्ञप्रशंसापि ।

> **विधिना**

यथोक्तेन

> **नियतो द्विजः** (?) ।

**द्विज**शब्दो ऽनुवादः, पादपूरणार्थः ।

**तस्य नित्यं क्षत्य् एष**

ब्रह्मयज्ञः

> **पयो दधि घृतं मधु (?) ॥ २.१०७ ॥**

**पय**आदीनि । सो ऽयं फलविधिः फलार्थवादो बाधितविधिस्तुत्यर्थः । <u>अपरे</u> तु "पयो धर्म न्यन्ते (?) शुद्धिसामान्योत्मेदोर्थं (?) पुष्टिहेतुसामान्यात् । कामम् (?) **घृतं** स्नेहसारूप्यात् । मध्य (मधु?) एव गोऽन्नरसैतात्" इति । ब्रह्मचारिप्रकरणोपदिष्टास् तद्धर्माः प्रकरणसामर्थाद् अन्यत्र न प्राप्नुवन्तीष्यते च (?) । अन्यत्र तेषां कतिचिच् (?) चान्तरेण शास्त्रारम्भयत्नं न सिद्ध्यतीति यत एवमर्थम् इदम् आरभ्यते । 

**अग्नीन्धनं भैक्षचर्याम् अधःशय्यां गुरोर् हितम् ।  
आ समावर्तनात् कुर्यात् कृतोपनयनो द्विजः ॥ २.१०८ ॥**

अपञ्चाशदेवैतवेद्वम् (?) अग्नीन्धनादीनां यावद् ब्रह्मचर्यभावित्वप्रधानवशवर्तित्वात् गुणभावतः (?) सिद्धे सत्य् आरम्भः । तेभ्यो ऽग्नीन्धनादिभ्यो ऽन्येषाम् उपस्पर्शनादीनां तद्धर्माणाम् अनुवृत्त्यर्थः । कस्य स्नानोत्तरकालावसथास्व् (?) अपि गुरोस् तु यद् धितं समित्कुशकाष्ठोदकुम्भाहरणादि (?), तदर्थान्तदानसमावर्तनात् (?) ब्रह्मचारी कुर्याद् इत्य् अत्र तु यावज्जीवम् एवेति वक्ष्यति चैतम् अर्थम् । 

> तयोर् नित्यं प्रियं कुर्याद् आचार्यस्य च सर्वदा । (म्ध् २.२२८)

इति । तथा च स्मृत्यन्तरम्- "उत्तरेषां चैतद् अविरोधि" इति । ब्रह्मचार्य् अध्ययनप्रसङ्गेन चेदम् । अन्येषां तु अध्यापनं शिष्यते ।

**आचार्यपुत्रः शुश्रूषुर् ज्ञानदो धार्मिकः शुचिः ।  
शक्तो ऽर्थदो ऽर्थी स्वः साधुर् अध्याप्या दश धर्मतः ॥ २.१०९ ॥**

विनियतम् अर्थशास्त्रा [१ अक्ष् उन्च्लेअर्] । एतेषाम् अर्थदस्य शुश्रूषोश् चाध्यापनं धर्माय कारणग्रहणाद् एकवाक्यरूढत्वात् **धर्मत** इति निर्देशः । "शक्तो ऽर्थदातास्वः साधुर् इत्य् अस्मिन् **[७२]** वारे(पाठे)न ज्ञायमाने स्वतन्त्रम् आचार्यग्रहणं पूर्वस्मिन् पा[१ अक्ष् उन्च्लेअर्] ठे(?) पुनर् आचार्यग्रहणं पुत्रविशेषणार्थं विज्ञेयम् । दशत्वानुग्रहो (?) वायं (?) चैषाम् अध्यापनधर्म उच्यते ।

**नापृष्टः कस्यचिद् ब्रूयान् न चान्यायेन पृच्छतः ।  
जानन्न् अपि हि मेधावी जडवल् लोकम् आचरेत् ॥ २.११० ॥**

एतेषाम् अपि पृष्टेन वक्तव्यं नापृष्टेन (?) । **पृच्छतो** ऽपि **नान्यायेने**ति नियमार्थः शास्त्रारम्भः । (अधर्मेण?) माम् अयं प्रायश् चाधर्मेण पृच्छति । तयोर् अन्यतरः प्रीतिं (?) विद्वेषं वा निगच्छति । विहितान्यायाध्ययनाध्यापनस्य व्यतिक्रमनिन्दास्तुत्यर्था । एवं च यथाधिकारम् अधिकृतस्तुतिः ।

**धर्मार्थौ यत्र न स्यायां शुश्रूषा वापि तद्विधा ।  
न तत्र विद्या वप्तव्या शुभं बीजम् इवोषरे ॥ २.११२ ॥**

न चायं भृतकाध्यापकः इयद् इयतेति भृतेः प्रसिद्धश्लोके (३.१५६?) । एवं च सत्य् उत्पाद्याध्यापको भृतकाध्यापको विज्ञेयः उपदेशसामर्थ्यात् । अन्यथा हि शुश्रूषोर् अर्थदस्य चाध्यापनेनैवोपदिशेत् विप्रतिषेधभयात् । तथा च नास्यतः (?) गुर्वर्थं वक्ष्यति । विध्यर्थं चाध्यापनम् । 

> षण्णां तु कर्मणाम् अस्य त्रीणि कर्माणि जीविकाः । (म्ध् १०.७६)

इति । एवं चानेनाध्यापकेन नाभावो (?)

**विद्ययैव समं कामं मर्तव्यं ब्रह्मवादिना ।  
आपद्य् अपि हि कष्टायां न त्व् एनाम् इरिणे वपेत् ॥ २.१३३ ॥**

आपदि हि विद्याम् अप्रोच्यमृत्नन्य(??) प्रत्यवायो भवति । तत एतद् एवं युक्तम् अभिधानं "**विद्ययैव समं कामं मर्तव्यम्**" इति । तथा लोके "कामं विषम् अपि भक्षय मा चास्य गृहे भुङ्क्ष्व" इति । तथा च ब्राह्मणम्- "यो ह वै विद्याम् अधीत्यार्थिने न सम्प्रदद्यात् । स कार्यभा(हा)(?) स्यात् । अध्यापयेन् महद् एतद् यंस्यं(यः स??) वाचोविकारं यत् कवयो वदन्ति । अस्मिन् योगे सर्वम् इदं प्रतिष्ठितम् । य एवं विदुर् अमृतास् ते भवन्ति" इति । एवं च श्रुत्यर्थानुवादिनी स्मृतिर् इयत्नच्छैषैव (??) ।

**विद्या ब्राह्मणम् एत्याह शेवधिष्टे ऽस्मि रक्ष माम् ।  
असूयकाय मां मा दास् तथा स्याम् वीर्यवत्तमा ॥ २.११४ ॥**

**असूयक**ग्रहणं सर्वेषाम् अपात्रीकरणे हेतूनां प्रदर्शनार्थम् । क्व तर्हि देयेयम् ।

**[७२]  यम् एव तु शुचिं विद्यात् नियतं ब्रह्मचारिणम् ।  
तस्मै मां ब्रूहि विप्राय निधिपायाप्रमादिने ॥ २.११५ ॥**

न केवलं यथोक्तदोषाभावे (?) देयेयम् (?) । किं तर्हि । शौचादिषु नयो येषां व्यपेक्षितव्यः इत्य् एवमर्थम् इदम् अन्तरेणापि चोपसदनप्रश्नपरिग्रहणं गुणवान् अप्य् अधीतवेदश् च सन्दिग्धम् अनागच्छन् वा ।

**ब्रह्म यस् त्व अननुज्ञातम् अधीयानाद् अवाप्नुयात् ।  
स ब्रह्मस्तेयसंयुक्तो नरकं प्रतिपद्यते ॥ २.११६ ॥**

तस्मात् प्रश्नपूर्वक्म् एव सन्देहादिमोक्षप्रत्यवायायाचरणीयम् अध्यापनविधिप्रशंसार्थः श्लोकाः । प्रकरणम् उपसंहृत्येदम् अन्यत् तद्धर्मशास्त्रि (?)

**लौकिकं वैदिकं वापि तथाध्यात्मिकम् एव वा ।  
आददीत यतो ज्ञानं तं पूर्वम् अभिवादयेत् ॥ २.११७ ॥**

लौकिकं पौरुषेयत्वाद् अन्नं विज्ञानवैदिकम् । मन्त्रब्राह्मणम् आध्यात्मिकमौनिवदन्तस् तत्त्वादरार्थं (?) पृथग्वचनम् । अथ वा वेदाव्यतिरिक्तास्वाध्यात्मविद्यासु भवम् आध्यत्मिकम् आयुर्वेदशास्त्रात्मकं वा किञ्चिद् ज्ञानं तद्धितार्थं यस् तद् आददीत तं पूर्वम् अभिवादयेत् । कुतः । स्वयोनिगुरुभ्य एवं च स्वयोनिगुरुविद्या गुरुसन्निधाव् एतच्छास्त्रम् अर्थवद् विज्ञेयम् । अन्ययोथा(?)ध्ययनप्रतिषेधद्वारेणान्यायाध्ययनं विधाय यत् स्तेनेति (??) ।

**सावित्रीमात्रसारो ऽपि वरो विप्रः सुयन्त्रितः (?) ।  
नायन्त्रितस् त्रिवेदो ऽपि सर्वाशी सर्वविक्रयी ॥ २.११८ ॥**

न्यायतः सावित्र्यध्ययनमात्रेणापि परितुष्येत् सामर्थ्ये ऽप्य् अध्येतुं ब्रह्मचारी न चान्यो येन वेदत्रयम् अप्य् अधीयीत । एवं च न्यायाध्ययनप्रशंसैषा, न तु सावित्र्यध्ययनमात्रोपदेशः, कृत्स्नवेदाध्ययननिर्णयस्मरणात् । तथा च वक्ष्यति "वेदः कृत्स्नो ऽधिगन्तव्यः" (म्ध् २.१६५) इति । **सावित्री**ग्रहणं चेतरेषु प्रदर्शनार्थम् उक्तम् । नायन्ता च(?) कृत्वैतत् त्रिकं ब्रह्मणो मुखम् अभिहितम् इति । एवम् अध्ययनधर्मम् अभिधाय ब्रह्मचारिधर्मम् अनुशास्ति (?) ।

**शय्यासने ऽध्याचरिते श्रेयसा न समाविशेत् (समाररेत्?) ।  
शय्यासनस्थश् चैवैनं प्रत्युत्थायाभिवादयेत् ॥ २.११९ ॥**

व्रताविरोध्नि **शय्यासना**धिष्ठिते **श्रेयसा** गुरुणा तत्समौ वान्येन । कुतः । आत्मनः अवचनाद् अन्यस्येति विज्ञायते येनोपविशेत् तत्र स्वयं च शय्यासन एवम् आयान्तं स्थितं वा दृष्टं(ष्ट्वा?) **[७४]** **प्रत्युत्थायाभिवादयेत्** । एवं विधिद्वयम् अत्र श्रेयोनिमित्तं हि बलाबलं च वक्ष्यति । अस्य विधेर् अर्थवादः ।

**ऊर्ध्वं प्राणा ह्य् उत्क्रामन्ति यूनः स्थविर आयति ।  
प्रत्युत्थानाभिवादाभ्यां पुनस् तान् प्रतिपद्यते ॥ २.१२० ॥**

शिष्टस्याक्रियायां प्रत्यवायदर्शनेन नान्तरविध्यनुष्ठानस्तुतिर् इयं चापरा ।

**अभिवादनशीलस्य नित्यं वृद्धोपसेविनः ।  
चत्वारि सम्यग् (?) वर्धन्ते आयुः प्रज्ञा यशो बलम् ॥ २.१२१ ॥**

श्रेयोनिमित्तस्य स्थाविर्यस्य स्तुतिर् अथ वा सत्स्व् अपि श्रेयोनिमित्तेष्व् अस्यातिथविरेणाभिवाद्य इति गम्यते । "प्रत्युत्थायाभिवादयेत्" (म्ध् २.११९) इत्य् उक्तम् । यतस् तद्विधिर् अयम् एवं वक्तव्यताम् आपन्नः शिष्यते ।

**अभिवादात् परं विप्रो ज्यायांसम् अभिवादयन्(?) ।  
असौ नामाहम् अस्मीति स्वं नाम परिकीर्तयेत् ॥ २.१२२ ॥**

**ज्यायांसम् अभ्यिवादयन्** तस्मात् परं स्वनामोच्चारयेत् "**असौ नामाहम् अस्मि**" इति । सर्वेषां नाम्नां स्थाने स्वर्वनाम "**असाव् अहम्**" इति । विशेषनाम प्रदर्शयति । अभिवादनार्थ नाम्नो ऽयम् उपदेशविकीर्(?) अभिवादने । इदानीं सर्वाभिवाद्यसन्निधौ तस्य स्वनामोच्चारणम् अवेशेषेण प्राप्तः तत्कारणान्तरतो ऽपोद्यते (?) ।

**नामधेयस्य ये केचिद् अभिवादं न जानते ।  
तान् प्राज्ञो ऽहम् इति ब्रूयात् स्त्रियः सर्वास् तथैव च ॥ २.१२३ ॥**

**नामधेयस्य** परिग्रहं कृत्वा **ये केचिद्** अभिवाद्या अभिवादयन्तीत्य् अर्थः, प्रत्यभिवादसाहचर्यात् । इह सामर्थ्याद् अभिवादशब्दो न । प्रत्यभिवादम् आचष्टे - तं **ये न जानते** यथाशास्त्रं प्रयोक्तुं **तान्** प्रत्यभिवादप्रयोगासमर्थान् **अहम् इति ब्रूयात्** । कः । **प्राज्ञः** । एवं यथाभिहितं शब्दस्योच्चारनोपदेशः अभिवादनान्ते स्वनामोच्चारणनिवृत्त्यर्थम् । अन्यथा हि प्राप्तिवचनम् अनर्थकं स्याद् इति । **स्त्रियश् च** प्रत्यभिवादनकुशला अपि सत्य इतराश् चेति । **सर्व**ग्रहणं कुतः । पतदशरं (अभिवादशब्दो) ?? हि सामर्थात् । अन्यथा ह्य् अनारम्भसमम् इदं पूर्वेणैव स्याद् इत्य् एवं च चूर्णिकाकारः- "प्रत्यभिवादे नाम्नो ऽन्ते येन क्लृप्तिं (?) विदुः कामं तेषु हि विप्रो ऽप्य् अस्त्रीष्व् इव ऽअयम् अहम्ऽ इति वदेत्" इति । अपरस् त्व् आह- "शूद्रो ऽपि दशमी गतः" (म्ध् २.१३७) इत्य् एतस्माच् छूद्रस्याभिवाद्यतां वक्ष्यति । एवं च कदाचिद् असाव् अप्राज्ञत्वात् संस्कृतम् उच्यमानं नावबुध्येत यतस् तत्र "अहम्" इति ब्रूयात् । अथ वा वक्यैर् वर्तमानादिनोपनामकेन प्रसिद्धस्य गृह्यनामपरिकीर्तनं **[७५]** नावबुध्येत कश्चिद् अशूद्रो ऽपि । यत इदम् उच्यते । इत्य् उच्चारणानुच्चारणपक्षद्वये ऽपि नाम्नः शेषविध्यर्थम् इदम् अभिवादस्य प्रतिवदतः ।

**भोःशब्दं कीर्तयेद् अन्ते स्वस्य नाम्नो ऽभिवादने ।  
नाम्नां स्वरूपभावो हि भोभाव ऋषिभिः स्मृतः ॥ २.१२४ ॥**

अभिवाद्यानां तन्नामग्रहणम् अयुक्तं शास्त्रतः । न चागृहीतनाम्नो ऽभिवाद्यस्याभिवादं प्रतिसम्बोधनाभिमुख्यम् अस्ति । न च तदनन्तरेण प्रत्यभिवादप्रयोगो ऽस्य विद्यते । यत इदम् उच्यते । **भोःशब्दं कीर्तयेद्** इत्य् अनेनाप्य् अभिवाद्यस्य नामग्रहणदोषश् च परिहृतो भविष्यति । सम्बोधनाभिमुख्यं च सेत्स्यतीत्य् उत्तरस् तु श्लोकार्थः पूर्वविधिस्तुत्यर्थो व्याकरणीयः । 

समाप्तो ऽभिवादनविधिः । प्रत्यभिवादनविध्यर्थस् त्व् अधुनोच्यते ।

**आयुष्मान् भव सौम्येति विप्रो वाच्यो ऽभिवादने ।  
अकारश् चास्य नाम्नो ऽन्ते कार्यः पूर्वाक्षरः प्लुतः ॥ २.१२५ ॥**

**आयुष्मान्** इत्य् एतद् अर्थग्रहणम् । अपरे तु शब्दग्रणम् आहुः । **भवे**तीदम् आशिषो लोट् मध्यमपुरुषैकवचनम् । **सौम्येति** चायुष्मत्वाद् अविशेषणस् तस्य प्रीत्यर्थम् इति । शब्द एव शब्दार्थो **वाच्य** इति प्रत्यभिवादनविधिः । **विप्र**ग्रहणं च प्रदर्शनार्थम् इतरेषां प्रत्यभिवादानुपदेशाद् अवश्यम्भावित्वाच् चाभिवादस्य विप्रवत् । तथा च व्याकरणस्मृतिः "प्रत्यभिवादे ऽशूद्रे" (पाणिनि ८.२.८३) इत्य् एतेनाभिवादनश्लोकः गतः । **विप्र**ग्रहणं व्याख्यातम् । "अभिवादात् परं विप्रः" (म्ध् २.१२२) इत्य् एतद् एवं **विप्रो वाच्यः** । अभिवादने कृते सतीति वाक्यशेषः । किं चान्याकारश् (**अकारश्**) **चास्य नाम्नो ऽन्ते** (?) इत्य् (आ) अकारग्रहणम् इकारादिस्वरप्रदर्शनार्थं विज्ञेयम् । नियमशास्त्राभाववाच्यशब्दः समुच्चयार्थः । पूर्वं च यद् उक्तं तद् वक्तव्यम् इदं च यद् वक्ष्यामः । **अस्येति** विशेषणषष्ठी । कस्य । अभिवादयितुर् नाम्नः । **अन्त**ग्रहणम् (?) आदिमध्यप्रतिषेधार्थम् । तथा हि गुरोर् (अन्ततन्त्य) (?) अत्यन्तस्य ह्य् एकैकस्य प्रवाच्यम् इति वाच्यो ऽन्त्येकारो नाम्नः । कीदृशे । यत (?) इदम् उच्यते । **प्लुतस्** त्रिमात्रः नैकद्विमात्रः । एवं च अकारविशेषणसम्बन्धेनैवायम् अनुवादो वाच्य इदं त्व् अपरम् (?) **अकार**विशेषणम् । **पूर्वाक्षरः** पूर्वम् अक्षरम् । कुतः । प्रकृताद् अकारात् किन्त (?) व्यञ्जनम् । एतच् च गुणतो** ऽक्षर**शब्देनोच्यते । अकाराक्षरसाहचर्याद् व्यञ्जने ऽक्षरशब्दः । अकारे त्व् अयं पूर्वशब्दविशिष्टो ऽक्षरशब्दो न घटते । तस्यान्यविध्यभावात् परतः । ततः सामान्याद् एवं व्यञ्जने ऽक्षरशब्दो गुणवृत्त्या विज्ञेयः । एवं च सति पूर्वाक्षरस्थो ऽकारः पूर्वाक्षरशब्दस्थानाद् उपचर्यते मान्तवत् (?) । तथा च कृत्वेदम् उक्तं भवति । व्यञ्जनेनाविर्बाववृत्तिर् अयम् अकारः परतो वक्तव्यो नास्माद् अप्लुत्य (?) पृथङ् नान्यो (?) वा सति पूर्वस्मिन् व्यञ्जने ऽथ वा पूर्वाक्षरसमेतः पूर्वाक्षर इति । तस्मिन् पक्षे **(७६)** समवेतशब्दोक्तफलोपो (?) विज्ञेयः । अन्यत् समानम् । तथा चोक्तम्- "प्रत्यभिवादे ऽशूद्रः" (पाणिनि ८.२.८३) इति । मनुना (१२ अक्ष् मिस्सिन्ग्) मान्तेश्वरस्य प्लुतवृद्धनं लक्ष (?)

**मनुस्च्रिप्त् हस् २३१ – २४१ हेरे बेफ़ोरे १२६ अन्द् फ़ोल्लोwइन्ग्. इ फ़ोल्लोw हेरे थे नोर्मल् सेक़ुएन्चे ओफ़् मनु

**यो न वेत्त्य् अभिवादस्य विप्रः प्रत्यभिवादनम् ।  
नाभिवाद्यः स विदुषा यथा शूद्रस् तथैव सः ॥ २.१२६ ॥**

अभिवादाभिमुखं यदा शि [१ अक्ष् उन्च्लेअर्] दानम् अभिवादयितुर् असौ प्रत्यभिवादो ऽभिहितस्वरूपः तयोर् न वेद प्रयोक्तुं यथालक्षणं नाभिवादः । स विदुषा (?) किम् अयं प्रतिषेधो ऽभिवादनस्य । नेत्य् उच्यते । किं तर्हि । प्रत्यभिवादनप्रशंसैषा । दृष्टान्तात्, नाभिधानसामर्थात् (?) । न तस्य प्रत्यभिवादासमर्थस्यात्यन्तम् अनभिवाद उच्यते । तथा चोक्तम्- 

> नामधेयस्य ये केचिद् अभिवादं न जानते ।  
> तान् प्राज्ञो ऽहम् इति ब्रूयात् [स्त्रियः सर्वास् तथैव च] ॥ [म्ध् २.१२३]

इति । न चेयता दोषेण श्रेयात् (?) शूद्रवद् अत्यन्तम् अनभिवाद्यो भवितुम् अर्हति, ब्राह्मणजातेर् अत्यन्तमान्यत्वात् । अथ वा स्त्रियाम् अत्यन्तप्रतिषेधः, शूद्रदृष्टान्ताभिधानसामर्थ्यात् । एवं च सति विहितप्रतिषिद्धत्वाद् विकल्पः । स्वनामग्रहणेन वाभिवाद्यः प्रत्यभिवादनासमर्थः यथावोचाम । अत्यन्तं वा । स चायं व्यवस्थितविकल्पः आत्मनः श्रेयान् जात्यादिभिर् इत्थम्भूतो ह्य् अभिवाद्य विना नाम्ना इतरस् तु न कदाचिद् विनापि नाम्नेति प्रतिग्रहणं कृतव्याख्यानम् । प्रत्यभिवादप्रसङ्गेनायम् अन्यः सम्भाषणनियम इदानीं शिष्यते यो यस्याभिवाद्यः स तम् अभिवादयितारम् ।

**ब्राह्मणं कुशलं पृच्छेत् क्षत्रबन्धुम् अनामयम् ।  
वैश्यं क्षेमं समागम्य शूद्रम् आरोग्यम् एव च ॥ २.१२७ ॥**

कथं पुनर् एतद् गम्यते अभिवादननियमो ऽयं नाभिवादयितुर् इति । प्रत्यभिवादप्रकरणोपदेशसामर्थ्याद् अयं तदभिव्याहारः प्रतीयते । अभिवादननियमश् चायम् । अन्यथा हि पौनरुक्त्याद् अवचनीयम् एतत् स्यात् (?) नियमाभावाच् च शास्त्रं [अप्रमाणम्?] प्रसज्येत । समागम्येति सर्वशेषः । अथ वा श्रेयःसु पूर्वो विधिः समानेषु त्व् अयम् उच्यते "**ब्राह्मणं कुशलं पृच्छेत्**" इत्येवमादि । **समागम्येति** च लिङ्गाद् अयम् अर्थः प्रतीयते । सम्भाषणनियमप्रसङ्गाद् इदम् अन्यत् उच्यते ।

**अवाच्यो दीक्षितो नाम्ना यवीयान् अपि यो भवेत् ।  
भोभवत्पूर्वकं त्व् एनम् अभिभाषेत धर्मवित् ॥ २.१२८ ॥**

अर्थप्राप्तस्य दीक्षितत्वेन निमित्तेन प्रतिषेधः । अनन्तराशास्त्रानन्तरा प्राप्तस्य वा (?) **यवीयान् अपि** इति वचनाद् दण्डापूपिकया समान्स्याभिजन्मज्येष्ठस्यापि दीक्षितस्य गुरोर् नामग्रहणं (?) प्रतिषिद्धम् । 

> श्रेयःसु गुरुवद् वृत्तिं नित्यम् एव समाचरेत् । (म्ध् २.२०७)

इत्य् अनेन केचित् अपिशब्दं सम्भावनार्थं च नयन्ति (?) । यवीयान् अपि प्राग् एव ज्येष्ठः । तद् एतद् विचारणीयं साधु वा न वेति । **दीक्षितो** द्विजातिर् द्विजातिभिः प्रकरणान् **नाम्ना** न वक्तव्यः । दण्डापूपिकया तु शूद्रेणापि । इदानीं नाम्नो ऽन्यत्रानियमे प्राप्ते नियमार्थम् इदम् आरभ्यते । "**भोभवत्पूर्वकं त्व् एनम्**" **[८०]** इति । भोशब्दः पूर्वं यस्याभिभाषणस्य भवच्छब्दश् च तद् इदं भोभवत्पूर्वकं शब्दद्वयं चेदं शिष्टं (शिष्टाः?) स्मरन्ति यथा निगृहीतं पूजर्थम् । तथा चोक्तम्,

> नाम्नां स्वरूपभावो हि भोशब्द ऋषिभिः स्मृतः । (म्ध् २.१२४)

पतञ्जलिभाष्ये च पुनः पुनर् इदम् उक्तम् "तत्रभवतः पाणिनेः" इति दीक्षितसम्भाषणे च भोभवच्छब्दो विज्ञेय आमन्त्रणार्थत्वात् । अस्योदाहरणं "भो दीक्षित यजमान सुन्वन् (?) सत्रं नित्येते (?) दीक्षितशब्दस्य प्रतिदर्शनार्थत्वाद् भोशब्दपूर्वाः प्रतीयन्ते सामर्थ्यात् । कथं दीक्षितनामग्रहणं तावद् अत्र प्रतिषिद्धम् । अन्यत्र भोभवच्छब्दयोर् उत्तरपदं नोपदिष्टं "भोभवत्पूर्वकं चैनम्" इति चात्र ब्रवीति, दीक्षितशब्दश् चेह श्रूयते । एतद् एव प्रतीयते यथावोचाम । यतस् तत्सम्भाषणान्य् अत्र तु दीक्षितसन्निधाव् असन्निधौ च तत्रभवतो दीक्षितस्येत्येवमादि । अथ वायं भवच्छब्दो दीक्षितसम्भाषणेनान्यत्र च सामर्थाद् विज्ञेयः । "भवान् दीक्षितः प्राज्ञः श्रद्धालुर् आत्रिकश् च" इत्येवमादि तत्सम्भाषण उक्तम् । समस्तयोर् अपि भोभवच्छब्दयोर् दीक्षितसम्भाषणे प्रयोगो विज्ञेयः । "भो भवान् दीक्षितः प्राज्ञः" इत्यादिप्रकृतिग्रहणं चेदम् । प्रकृतिग्रहणे च प्रत्ययग्रहणम् अर्थसिद्धम् । यत एतद् एवं व्याक्रियते प्रकरणाच् च । अयम् अन्यत्र स्त्रीसम्भाषणविधिः प्रकृतस्य ब्रह्मचारिण उच्यते ।

**परपत्नी तु या स्त्री स्याद् असम्बन्धा च योनितः ।  
तां ब्रूयाद् भवतीत्य् एवं सुभगे भगिनीति वा ॥ २.१२९ ॥**

**परपत्नी तु या स्त्री स्यात्** । कीदृशी । तां विवृणोति । **असम्बन्धा च योनितः** । मातापित्रोः परपत्नी सेह विज्ञेया । **तां ब्रूयाद्** इत्य् एवं सम्भाषणनियमः तताक्षिस्समतिष्यते (?) ब्रह्मचारी कथंलक्षणो भवतीत्य् एवंरूपः । **सुभगे भगिनीति वा** । भवतीति यो ऽयम् अत्र इतिकरणः प्रश्लिष्टनिर्दिष्टः असौ शब्दः पदार्थको विज्ञेयः प्रतिपदोपस्थायी चेति । भगिनीत्य् अयं पुनर् उत्तरः प्रकारावरोधार्थः मातरं चेत्य् एवमादीनाम् । तथा च लोकप्रसिद्धिः । अयं च सम्भाष्य स्त्रीणाम् आत्मनश् च वयआनुरूप्येण सम्भाषणनियमो विज्ञेयः । अपरे तु व्यपदेशाद् (?) विकल्पम् अत्र वर्णयन्ति (?) । परपरिगृहीता स्त्री सुभगेति वाच्या । स्वपत्नी कुलजा भगिनी सन्दिग्धा भवतीति । तत् त्व् इदं स्यार्य्यं (स्यादार्थं?) प्रकरणात् । अयम् अन्यो ब्रह्मचारिधर्मः ।

**मातुलांश् च पितृव्यांश् च श्वसुरान् ऋत्विजो गुरून् ।  
असाव् अहम् इति ब्रूयात् प्रत्युत्थाय यवीयसः ॥ २.१३० ॥**

अत्र **गुरु**शब्दो ऽनुक्तानां मातृष्वसृप्रभृतीनाम् उपसङ्ग्रहार्थो विज्ञेयः विद्यागुरुवर्जितानाम् । तस्य हि परमगुरुत्वाद् अभिवादनरहितं प्रत्युत्थानमातयुक्तं यवीयसो ऽपि सतः शास्त्रान्तरविरोधात् । तथा च शैशवं वक्ष्यति । "अध्यापयामस पितॄन्" (म्ध् २.२५१) इत्येवमादि । न **[८१]** च मातुलादिविषयम् अत्रातुरग्रहणं पुनरुक्तगुर्वनुपसङ्गप्रसङ्गाच् च । उदाहरणाभिधाने च बहूनाम् आनर्थक्यम् । यतो न मातुलादिविषयो गुरुशब्दः । अथ तु बहूनाम् अपि प्रदर्शनार्थत्वं सामर्थ्यात् कथञ्चिद् भवति, ततो मातुलादीनाम् अनुवादो ऽयं गुरुशब्दो युज्यते स्तुत्यर्थः । कथं गुरुसमर्थाद् एते यवीयांसो ऽपि सन्तः प्रत्युत्थेया इत्य् असाव् इति च सर्वनाम्नस् तथानेन चोक्तविधानम् इदम् अस्य "**असाव् अहम् इति ब्रूयात्**" इति । किं तर्हि भवदप्रतिषेधपरम् (?) । तथा च गौतमः- "ऋत्विक्श्वशुरपितृव्यमातुलानां तु यवीयसां प्रत्युत्थानम् अनभिवादाश् च" इति । अभिवादनलक्षणसामर्थ्याच् चैतद् एवं प्रतीयत इति ।

**मातृष्वसा मातुलानी श्वश्रूर् अथ् पितृश्वसा ।  
सम्पूज्या गुरुपत्नीवत् समास् ता गुरुभार्यया ॥ २.१३१ ॥**

"**सम्पूज्या गुरुपत्नीवत्**" इत्य् उक्ते "**समास् ता गुरुभार्यया**" इत्येतदर्थं सिद्धत्वाद् अवचनीयं सद् उच्यते ऽर्थवाचार्थं (-दार्थं?) यथा आगमतः (?) यवीयस्यो ऽपि सत्य एता ज्येष्ठानाम् तद्भर्तॄणां सम्पूज्या इत्य् उपदेशात् प्रत्युत्थायाभिवाद्याश् च । तथा च वक्ष्यति- "ज्यायस्यां च स्वसर्य् अपि" (म्ध् २.१३३) इत्य् एतस्माल् लिङ्गाद् अस्या गुरुस्त्रियो ज्यायस्त्वम् अनपेक्ष्याभिवाद्या । स्मृत्यन्तरे ऽप्य् उक्तम्- "पतिवयस्य (परिवयस्याः?) स्त्रियः" इति । ज्येष्ठस्त्रीणां तु प्रत्युत्थानं मातुलाद् इव ज्येष्ठभार्याणां तूभयं दण्डापूपिकया सिद्धम् । अथ वा हेतुर् अयम् "सम्पूज्या गुरुपत्नीवत्" इति । कस्य हेतोः । "**समास् ता गुरुभार्यया**" इति । पूजाप्रकरणे च प्रत्युत्तानाभिवादनाद् अधिकम् इदम् । अन्यासां पादोपसङ्ग्रहणं पूजाहेतुः सविशेषं अभिधीयते ।

**भ्रातुर् भार्योपसङ्ग्राह्या सवर्णाहन्य् अहन्य् अपि ।  
विप्रोष्य तूपसङ्ग्राह्या ज्ञातिसम्बन्धियोषितः ॥ २.१३२ ॥**

**ज्ञातियोषित्**सन्निधौ **भ्रातृ**शब्दो ऽयम् एकमातृकम् । सन्दर्भान्तरं दर्शयति । **भ्रातुर् भार्योपसङ्ग्राह्या** पादयोः । स्मृत्यन्तरसमाचाराभ्यां गुरुप्रकरणे ऽप्य् (?) अज्येष्ठस्य भ्रातुस् तद्विशेषणं **सर्वर्णाहन्य् अह्न्य् अपि** प्रोषितं प्रत्यागतेन च **ज्ञातिसम्बन्धियोषितस्** तु प्रोषितं प्रत्यागतेनैव प्रत्युत्थानाभिवादनं इति विकल्पकत्वान् नित्यम् ।

**पितुर् भगिन्यां मातुश् च ज्यायस्यां च स्वसर्य् अपि ।  
मातृवद् वृत्तिम् आतिष्ठेन् माता ताभ्यो गरीयसी ॥ २.१३३ ॥**

पितृष्वसृमातृश्वसृज्येष्ठाभगिनीनां मातृवद् वृत्त्युपदेशात् पादोपसङ्ग्रहणं प्रकरणात् निर्विकल्पकम् उपदिश्यते ज्येष्ठभ्रातृपत्नीवत् । न तु ज्ञातिसम्बन्धयोषिद्वत् सविकल्पकम् इदम् । इदानीम् अर्थसिद्धत्वात् किमर्थम् उच्यते "**माता ताभ्यो गरीयसी**" । उच्यते । विकल्पार्थम् । एवं चासां **[८२]** विकल्पेन प्रकृतं पादोपसङ्ग्रहणं वेदितव्यम् । प्रोषितप्रत्यागतेन वा प्रत्यहं वा ज्ञातिसम्बन्धयोषितात् तु विप्रोष्यैव । ज्येष्ठभ्रातृपत्नीनां तु प्रत्यहम् एव सति सन्निधान इति । अथ वा "**मातृवद् वृत्तिम् आतिष्ठेद्**" इत्य् अनेन सर्वस्याम् आज्ञाकरणायां मातृवृत्तौ प्राप्तायां प्रतिषेधार्थम् आरभ्यते । "**माता ताभ्यो गरीयसी**" इत्य् अर्थः कृत्स्नातिदेशनार्थः । 

**दशाब्दाख्यं पौरसख्यं पञ्चाब्दाख्यं कलाभृताम् ।  
त्र्यब्दपूर्वं श्रोत्रियाणां स्वल्पेनापि स्वयोनिषु ॥ २.१३४ ॥**

आत्मनो दशवराधिकेन सह यद् आख्यायते तद् **दशाख्याब्दम्** । किं तत् **पौरसख्यम्** । पुरे भवः पौरः । तस्य सख्यं पौरसख्यम् । पुरग्रहणं निदर्शनार्थम् । सख्यं तु पूर्ववयाः "प्रत्युत्थायाभिवादयेत्" (म्ध् २.११९) इत्य् एतस्माच् छास्त्रात् प्रातः प्रत्युत्थानादिर् अत्र प्रतिषिध्यते । तथा च गौतमः- "भो भवन्न् इति वयस्यः" [ग्ध् ६.१४] । मित्रत्वाद् एवं वक्तव्यः । न तु मान्यः निर्गुणे चैतद् एकजातौ द्रष्टव्यम् उत्तरत्र गुणोपदेशाज् जातिस्तुतश् चेत्य् एवं कलाभृतौ इति । गुणाधिक्याद् वर्षावरः (?) । "**त्र्यब्दपूर्वं श्रोत्रियाणाम्**" इतीदं द्विजातिलिङ्गश्रोत्रियग्रहणं द्विजातिग्रहणम् उत्तरत्र च शूद्रग्रहणम् एतदर्थं लिङ्गयति । अल्पेनाप्य् अधिकस्वल्पे यो (?) निष्ठः समानयोनिष्ठश् च जातिप्रति । समानं (?) पूर्वेण 

**ब्राह्मणं दशवर्षं तु शतवर्षं तु भूमिपम् ।  
पितापुत्रौ विजानीयाद् ब्राह्मणस् तु तयोः पिता ॥ २.१३५ ॥**

पित्रादिषु (?) जाते ऽनुक्तत्वात् तस्य मान्यस्थानतोच्यते । एवं क्षत्रियादिष्व् अपि च द्रष्टव्यम् । वयश् च जातेः प्राधान्यवचनाद् वित्तबन्धुभ्याम् अपि तस्याः प्राधान्यम् अनुनीयते । कर्मविद्याभ्यां न जातेः प्राधान्यम् । एवं च पूर्वश्लोकः समानजातिष्व् एव द्रष्टव्यः । अतश् च तच्छेषत्वाद् उवयुत्य (भयस्य?) वित्तादिभ्यो जतेर् इहाभिधानं न तज्जातिर् एव मान्यस्थानम् । इमानि च –

**वित्तं बन्धु वयः कर्म विद्या भवति पञ्चमी ।  
एतानि मानस्थानानि गरीयो यद् यद् उत्तरम् ॥ २.१३६ ॥**

<u>पूजा भा मान्यस् त्रिषु त्यस्मिन्न् इति</u> (??) मान्यस्थानम् । एषां तानीमानि **मान्यस्थानानि** । एवं च **वित्ता**दीनां मान्यत्वम् अर्थाद् उक्तम् । बलाबलं वैषाम् उच्यते । गरीयो गुरुतरं द्वये द्वयोः सामान्याद् वेदितव्यम् । किं तन्मान्यस्थानम् । यद् यद् उत्तरं पूर्वस्मात् पूर्वस्मात् अर्थसिद्धम् । वीप्सा सामर्थ्याद् श्रुतापि ।

**पञ्चानां त्रिषु वर्णेषु भूयांसि गुणवन्ति च ।  
८३] यत्र स्युः सो ऽत्र मानार्हः शूद्रो ऽपि दशमीं गतः ॥ २.१३७ ॥**

अधिकृतानां पूर्वजाहेतूनां (?) विशेषणद्वयसम्बन्धेन स्तुत्यर्थम् इदम् आरभ्यते । **पञ्चानां** वित्तादीनां **यत्र** द्विजातौ हि (?) **भूयांसि गुणवन्ति च** । वित्तादीनि स्युर् अतः सो ऽत्र लोके चातुर्वर्ण्ये वा मानार्हतरो (?) विज्ञेयः । सामर्थ्याच् **छूद्रो ऽपि** प्रकृष्टवयः । पूर्वे वात्र [प्राग्] वैश्यो ऽपि पूर्वयोः क्षत्रियो ऽपि पूर्वस्मात् प्राग् एव समानजातिर् उत्कृष्टो वेति । "**दशमीं गतः**" इति वचनं वित्तादीनां प्रकर्षप्रदर्शनार्थं विज्ञेयम् । एवं सति **शूद्रो ऽपीति अपिर्** अयं सम्भावनायम् (?) । अन्यत् तु (?) समुच्चये । कुतः । जातेर् अत्यन्तमान्यस्थानतो ऽपि देशा ब्राह्म [३ अक्ष् मिस्स्सिन्ग्] णो दश वा दशवर्षश् चेति शूद्राभिवादप्रतिषेधाच् च "नाभिवाद्यः स विदुषा" (म्ध् २.१२६) इत्य् उक्तम् । एवं च यत् कैश्चिद् उच्यते — अनुवादो मा भूद् इति । यतो हीनजातिविषयो ऽयम् उपदेशः प्रकल्प्येत । शूद्रो ऽपि वैश्यो ऽपि क्षत्रियो ऽप्य् एवङ्गुणो मान्य इत्य् एतद् अयुक्तम् इति जातिवित्तादीनां मान्यहेतुत्वम् उपदिशेत् तद्विनाकृतानां मानैकदेशो ऽपि न प्राप्त इष्यते तान् निरस्यापि इत्य् अत इदम् आरब्यते ।

**चक्रिणो दशमीस्थस्य रोगिणो भारिणः स्त्रियाः ।  
स्नातकस्य च राज्ञश् च पन्था देयो वरस्य च ॥ २.१३८ ॥**

चक्रवद् यानं च कुर्वतश् चास्य (?) मञ्चवद् उपचाराच् **चक्रिणो** जात्यादिहीनस्यापि **पन्था देयश्** चक्रित्वात् । एवम् उत्तरत्रापि (?) । कुत एतत् । आरम्भसाम्यम् अर्थ्यात् (?) । **दशमीस्थस्य** अचक्रिणो ऽपि । **रोगिणः** चाचक्रिदशमीस्थस्यापि **भारिणश्** चातथाभूतस्यापि । स्त्र्याश् चासन्नप्रसवायाः अतिपरिगुदुपरि (?) सरणत्वात् अनुग्राह्या । यानस्त्रीमात्रस्य (?) रोग्यादिभिर् अनुग्राह्यैः सहोपदेशात् । **स्नातक**ग्रहणं च ब्राह्मणविषयम् एव, राजसन्निधिसामर्थ्यात् । अयं चाधिपत्यादिगुणयुक्तः पार्थिवो ऽपि क्षत्रियत्वतः (?) न क्षत्रियमात्रम् । नन्व् अत्र स्नातकग्रहणम् अनर्थकम् उक्तत्वाद् वाच्यं समानत्वाच् च रोग्यादिभिः । सत्यम् एतत् । दृष्टान्तार्थस् त्व् अयं विज्ञेयः नाप्राप्तप्रापणार्थः । कथं कृत्वा । यथा स्नातको मान्यः एवं चेद् अन्यो ऽपि यथोक्तमानार्हा तूत्तरार्थं च वक्ष्यति हि । "तेषां तु समवेतानां मान्यो स्नातकपार्थिवौ" (म्ध् २.१३९) इत्येवमादि । एवं कृत्वा राजग्रहणम् अप्य् अत्र युक्तरूपं भवति । परग्रहणं च पूर्ववद् व्याख्येयम् । तस्य च पृथक् श्रवणात् सर्वेभ्यश् चक्र्यादिभ्यः (?) प्राधान्यं निरपवादं प्रतीयते । एभ्यश् च यथामानानियमात् (?) अन्यत्र यथाकामम् । एवम् एषां चक्र्यादीनां मान्यसकाशान् मान्यत्वं नियोगत उपपाद्य तद्विशेषविवक्षयेदम् (?) अधुना प्रारभ्यते ।

**तेषां तु समवेतानां मान्यौ स्नातकपार्थिवौ ।  
[८४] राजस्नातकयोश् चैव स्नातको नृपमानभाक् ॥ २.१३९ ॥**

एकमानार्हसमवेतानां नियमतः प्रकृतेन पथादानेन मान्येन **स्नातकपार्थिवेन** ताभ्याम् अन्यत्र तु पूजाहेतुत्वपक्षया (?) विकल्प आश्रयणीयश् चक्र्यादीनाम् । **राजस्नातकयोस् तु** सङ्गमे "**स्नातको नृपमानभाक्**" । वक्ष्यति हि 

> वैशेषात् प्रकृतिश्रैष्ठ्यात् नियमस्य च धारणात् ।  
> संस्कारस्य विशेषाच् च वर्णानां ब्राह्मणः प्रभुः ॥ (म्ध् १०.३)

इत्य् अतो राज्ञः सकाशात् स्नातकस्य मान्यस्थानतोपदेशो (?) युक्तः "उत्तमाङ्गोद्भवाज् ज्यैष्ठ्यात्" (म्ध् १.९६) इत्येवमादिनोक्तः (?) ।

**उपनीय तु यः शिष्यं वेदम् अध्यापयेद् द्विजः ।  
सकल्पं सरहस्यं च तम् आचार्यं प्रचक्षते ॥ २.१४० ॥**

**सकल्पं सरहस्यं** **चे**ति कर्मण्य् आत्मविद्याभ्यासहेत्वर्थः । अथ वा **कल्प**ग्रहणं सर्वाङ्गप्रदर्शणार्थम् । **रहस्य**ग्रहणं च वेदार्थविज्ञानप्रदर्शनार्थम् । तथा च ग्रन्थार्थविज्ञानदानाद् आचार्यस्य सर्वगुरुभ्यः श्रैष्ठ्यम् । क्षत्रियस्य (?) च शैशवाख्यम् आचार्यस्य सञ्ज्ञोपदेशः सोकरत्व(?) व्यवहारार्थः । तथा च वक्ष्यति "उपाध्यायाद् दशाचार्यः" (म्ध् २.१४५) इत्येवमादि । तेनोपाध्यायादिस्ञ्ज्ञा व्याख्याता ।

**एकदेशं तु वेदस्य**

मन्त्रमात्रम् अब्राह्मनमात्रं तदवयं च 

> **वेदाङ्गान्य् अपि वा पुनः** ।

वेदरहितानि । कुतः । एतदारम्भसामर्थ्याद् अस्य समस्तानि स्व्यस्तानि तदेकदेशं वा ।

**यो ऽध्यापयति वृत्त्यर्थम् **

न धर्मार्थम् । एवं चाचार्यस्य चाकृत्स्नवेदधर्माध्यापनाभ्यां गत्वतरत्वम् (?) इतरस्य वा कृत्स्नवेदवृत्त्यध्यापनाभ्याम् आचार्यलाघवम् उपदिष्टं शास्त्रे

> **उपाध्यायः स उच्यते ॥ २.१४१ ॥**

इत्य् उक्तं सञ्ज्ञोपदेशप्रयोजनम् ।

**निषेकादीनि कर्माणि यः करोति यथाविधि ।  
सम्भावयति चान्नेन स विप्रो गुरुर् उच्यते ॥ २.१४२ ॥**

नोपनयनाध्यापनाभ्याम् । आरम्भसामर्थ्याद् एतद् विज्ञायते, **निषेक**ग्रहणाच् च । पितायम् उपनयनाध्यापनोपकाररहितो विज्ञायते । तथा च पोषणसहितं निषेकाद्युपकारमात्रं **[८५]** दर्शयति- "**सम्भावयति चान्नेन**" इति । स एवम् अश्लोवकारो (?) । विप्रग्रहणम् उदाहरणार्थम् । **गुरुर् उच्यते** । केचित् त्व् एतां सामान्यसञ्ज्ञाम् एवाहुः । एवम् आचार्यः श्रेष्ठो गुरूणाम् इत्य् अस्य तु विशेषसञ्ज्ञो ऽयम् । यथा च व्यासः ।

> प्रभुः शरीरप्रभवः प्रियकृद् वृत्तिदो गुरुः ।  
> हितानाम् उपदेष्टा च प्रत्यक्षं दैवतं पिता ॥ इति ।

मातर्य् अपि चैवम् एव शेनरव (?) निर्दिष्टम् अर्थवद् विज्ञेयम् । वक्ष्यति हि- "सहस्रं तु (?) पितुर् माता" (म्ध् २.१४५) इति । अथ वायम् अपि गुरुर् भवति, किं पुनः पूर्वौ ब्रह्मोपकारकौ – इत्य् आचार्योपाध्यायस्तुतिः ।

**आग्न्याधेयं पाकयज्ञान् अग्निष्टोमादिमान् मखान् ।  
यः करोति वृतो यस्य स तस्य ऋत्विग् इहोच्यते ॥ २.१४३ ॥**

गुरुप्रकरणे ऋत्विक्सञ्ज्ञो चादेशस् तेषां गुरुत्वज्ञापनार्थः । गुरूणां तद् उच्यते प्रत्युत्थानाभिवादनादि, तद् एषाम् अपि यथा स्याद् इति । इदानीं सर्वगुरुभ्य आचार्यस्य ज्यायस् त्व् अध्या(ज्ञा)पनार्थम् इयं स्तुतिः ।

**य आवृणोत्य् अवितथं ब्रह्मणा श्रवणाव् उभौ ।  
स माता स पिता ज्ञेयस् तं न द्रुह्येत् कदाचन ॥ २.१४४ ॥**

**आवृणोत्य्** आच्छादयत्य् अपि । कथम् । सत्येन । केनाच्छादयति । ब्रह्मणा वेदाध्यापनेन तदर्थव्याख्यानेन उभाभ्यां वा । किं तत् । श्रवणाव् उभौ (?) । कस्य । शिष्यस्य । "**स माता स पिता ज्ञेयः**" अनेनोपकारविशेषेणैवं च (?) कृत्वा गुणवद्भ्यां मातापिट्भ्याम् इयम् आचार्यस्य स्तुतिस्मृतीयस्थानोपदेशसामर्थ्याद् वेदितव्या । न निर्गुणाभ्याम् । अतस् **तं न द्रुह्येत् कदाचन** । कस्मिंश् चिद् अपि काले कृतार्थो ऽपीत्य् अर्थः । अपरे त्व् आहुः — आचार्योपाध्याययोर् इयं स्तुतिः, आचार्यस्यैवोत्तरविवक्षार्था । तत् त्व् इदम् असमर्थाविरोधाद् इति । तस्मात् पुनर् निषेकाद्यल्पोपकाराभ्यां मातापितृभ्याम् अज्यायोभ्यां महोपकारस्य ज्यायः सयमः (?) आचार्यस्य स्तुतिः क्रियते "**स माता स पिता ज्ञेयः**" इत्य् अत्र । उच्यते यस्मात् । 

**उपाध्यायाद् दशाचार्य आचार्याणां शतं पिता ।  
पितुर् दशशतं माता गौरवेणातिरिच्यते ॥ २.१४५ ॥**

यः सर्वगुण उपनयनाध्यापनादिसंस्कारहेतुत्वेन 

> सहस्रं तु पितुर् माता गौरवेणातिरिच्यते । [म्ध् २.१४५] 

इत्य् एतद् अपि व्याख्यातम् । एवं च कृत्वा गुणवद्भाम् एव मातापितृभ्याम् आ (३ अक्ष् मिस्सिन्ग्) चार्यसंस्तवो युक्तः । निर्गुणः पिता उत्पादकत्वेनोपनयनादिसंस्कारहेतुः (??) । तत्र

**[८६]  
उत्पादकब्रह्मदात्रोर् गरीयान् ब्रह्मदः पिता ।  
ब्रह्मजन्म हि विप्रस्य प्रेत्य चेह च शाश्वतम् ॥ २.१४६ ॥**

विप्रग्रहणं दर्शनार्थम् । त्रयाणां प्रकृतत्वात् । किं चान्यत् ।

**कामान् माता पिता चैनं यद् उत्पादयतो मिथः ।  
सम्भूतिं तस्य तां विद्याद् यद् योनाव् अभिजायते ॥ २.१४७ ॥**

इयं यया (?) मातापितृनिन्दयाचार्यस्तुतिः प्रकरणसामर्थ्याद् वेदितव्या इयं चा [१ अक्ष् उन्च्लेअर्] अव्यवहिता (?) ।

**आचार्यस् त्व् अस्य यां जातिं विधिवद् वेदपारगः ।  
उत्पादयति सावित्र्या सा सत्या साजरामरा ॥ २.१४८ ॥**

प्रकरणान्तरेणेयम् अन्या प्रकृतार्थस्तुतिः ।

**अल्पं वा बहु वा यस्य श्रुतस्योपकरोति यः ।  
तम् अपीह तुरुं विद्याच् छ्रुतोपक्रियया तया ॥ २.१४९ ॥**

एकदेशोपकारम् अपि सन्तम् उपाध्यायसञ्ज्ञं किं पुनर् महोपकारम् आचार्यम् इत्य् आचार्यप्रशंसापि सती न ह्य् अकस्मात् प्रशंसा स्याद् इत्य् अस्याप्य् उपाध्यायस्य गुरुत्वावगतिः । अधुना परकृतेर् उपोद्घातार्थम् अयम् आरभ्यते श्लोकः प्रकृतार्थस्तुत्यै ।

**ब्राह्मस्य जन्मनः कर्ता स्वधर्मस्य च शासिता ।  
बालो ऽपि विप्रो वृद्धस्य पिता भवति धर्मतः (?) ॥ २.१५० ॥**

न च जन्मतः (?) पिता । किं तर्हि । ब्रह्मदः पितेत्य् अस्मिन्न् अर्थे पुराकृतिर् उदाह्रियते ।

**अध्यापयामास पितॄञ् छिशुर् आङ्गीरसः कविः।  
पुत्रका इति होवाच ज्ञानेन परिगृह्य तान् ॥ २.१५१ ॥  
ते तम् अर्थम् अपृच्छन्त देवान् आगतमन्यवः ।  
देवाश् चैतान् समेत्योचुर् न्याय्यं वः शिशुर् उक्तवान् ॥ २.१५२ ॥**

यस्माद् इयम् अत्र स्तुतिः ।

**अज्ञो भवति वै बालः पिता भवति मन्त्रदः ।  
अज्ञं हि बालम् इत्य् आहुः पितेत्य् एव तु मन्त्रदम् ॥ २.१५३ ॥[८७]**  

एवं च सति –

**न हायनैर् न पलितैर् न वित्तेन् न बन्धुभिः ।  
ऋषयश् चक्रिरे धर्मं यो ऽनूचानः स नो महान् ॥ २.१५४ ॥**

तथा च सति –

**विप्राणां ज्ञानतो ज्यैष्ठ्यं क्षत्रियाणां तु वीर्यतः ।  
वैश्यानां धान्यधनतः शूद्राणाम् एव जन्मतः ॥ २.१५५ ॥**

**क्षत्रियादीनां** च **वीर्यादि**ग्रहणं प्रकृतार्थस्तुत्यर्थम् अप्रकरणाद् वीर्यादीनां दृष्टान्तत्वेन । एवं च व्यवस्थिते प्रकरणार्थे,

**न तेन स्थविरो भवति येनास्य पलितं शिरः ।  
यो वै युवाप्य् अधीयानस् तं देवाः स्थविरं विदुः ॥ २.१५६ ॥**

एवं च सति –

**यथा काष्ठमयो हस्ती यथा चर्ममयो मृगः ।  
यश् च विप्रो ऽनधीयानः त्रयस् ते नाम बिभ्रति ॥ २.१५७ ॥**

किं च –

**यथा षण्ढो ऽफ्लः स्त्रीषु यथा गौर् गवि चाफला ।  
यथा चाज्ञे ऽफलं दानं यथा (तथा?) विप्रो ऽनृचो ऽफलः ॥ २.१५८ ॥**

<u>** अप्पेअर्स् थत् थिस् चोम्मेन्तर्य् स्होउल्द् गो wइथ् २.१४९ — ओर् इस् इत् १४५?.</u>

प्रकरणसामर्थाद् अन्याध्यर्थं (?) श्रुतयो ऽपि सन्तः आचार्यप्रशंसार्थकाः । उपकारातिशयाप्य् (?) आचार्या गौरवं मातापितृभ्याम् उदाहरणं च भूत्वाभिधानसामर्थ्यस्तुत्यतिशयरूपाद् वेदितव्यम् । उभयस्योपदेशस्यार्थवत्वाद् यज्ञाचार्यपितृमातृसमवाये श्चार्यं पित्रा मात्रा च सह विकल्प्यते ऽभिवादनपूजासु (?) । 

इदानीं ब्रह्मचारिणो ऽप्य् अध्ययने प्रसन्नेनायम् अध्यापयितुर् नियम उच्यते –

**अहिंसयैव भूतानां**

प्रकरणाच् छिष्याणाम्,

> **कार्यं श्रेयो ऽनुशासनम् ।**

वेदशास्त्राध्यापनानुपवहेन (पनेनानुपदेन?) सम्बध्यते । अर्थप्राप्तानां हिंसादीनाम् अधर्माणाम् अयं प्रतिषेधः ।

**[८८]  वाक् चैव मधुरा श्लक्ष्णा प्रयोज्या धर्मम् इच्छता ॥ २.१५९ ॥**

एवं चानुशासननियमाद् अस्माद् अस्ति धर्मः यथा – यो ऽस्माद् एव सर्वनियमः सर्वेभ्यः । एवं चेयं प्रकृतार्थस्तुतिः ।

**यस्य वाङ्मनसी शुद्धे सम्यग्गुप्ते च सर्वदा ।  
स वै सर्वम् आप्नोति वेदान्ताधिगतं फलम् ॥ २.१६० ॥**

एवं च सति –

**नारुन्तुदः स्याद् आर्तो ऽपि न परद्रोहकर्मधीः ।  
ययास्योद्विजते वाचा नालोक्यां ताम् उदीरयेत् ॥ २.१६१ ॥ **

अथान्यैश् च यो गर्वेण दर्पेणाचार्यं न पूजयेद् अवमानयेद् (?) वा तथाप्य् आचार्यश् चित्तसङ्क्षोभम् आत्मना अनेन प्रसङ्ख्यानेनोपायेन परिहरेत् । 

**सम्मानाद् ब्राह्मणो नित्यम् उद्विजेत् विषाद् इव ।  
अमृतस्येव चाकाङ्क्षेद् अवमानस्य सर्वतः ॥ २.१६२ ॥**

कस्य हेतोः येन (?)

**सुखं ह्य् अवमतः शेते सुखं च प्रतिबुध्यते ।  
सुखं चरति लोके ऽस्मिन्न् अवमन्ता विनश्यति ॥ २.१६३ ॥**

अध्यापयितुश् चित्तसङ्क्षोभहेतूपगमनार्थं श्लोकद्वयम् । जातिधर्मो वायम् अन्यप्रकरणोपदिष्त इहाध्यापयितुर् अध्याप्यब्रह्मचारिप्रशंसयाभिहितो (?) विज्ञेयो नापूर्वविध्यर्थः । किमर्थो ऽयं ब्रह्मचारिण इयान् यमनियमकथादेश उच्यते । कथम् । नामधेयम् ।

**अनेन क्रमयोगेन संस्कृतात्मा द्विजः शनैः ।  
गुरौ वसन् सञ्चिनुयाद् ब्रह्माधिगमिकं तपः ॥ २.१६४ ॥**

प्रकृतार्थोप्संहारार्थः श्लोकः । एवं च सत्य् अनेन ब्रह्मचारिणैवं संस्कृतात्मना –

**तपोविशेषैर् विविधैर् व्रतैश् च विधिचोदितैः ।  
वेदः कृत्स्नो ऽधिगन्तव्यः सरहस्यो द्विजन्मना ॥ २.१६५ ॥**

**तपोविशेषैर्** अग्नीन्धनभैक्षचरणादिभिः । उक्तैर् वक्ष्यमाणैश् च ब्रह्मचारिणः धर्मैर् यमनियमाख्यैस् तत्प्रकरणोपदेशसामर्थ्याद् विविधैर् अनेकाकारैः । तपोविशेषणम् इदम् । व्रतैश् च प्रतिवेदं गृह्यशास्त्रोक्तैः संस्कृतात्मना ब्रह्मचारिणा वेदो मन्त्रब्राह्मणाख्यो ऽधिगन्तव्य इति वेदस्वीकरणपर्यायः । तस्य विशेषणम् । कृत्स्नः साङ्ग इत्य् अर्थः । कथं पुनर् एतत् गम्यते । एवं कृत्स्नत्वं **[८९]** वेदस्य न पुनर् ब्राह्मणापेक्षस्य मन्त्रस्येत्य् उच्यते । मन्त्रब्राह्मणयोर् वेदनामधेयत्वाद् एकदेशत्वाभिधानं युक्तं वेदशब्देनासति सामर्थ्ये यतश् च साङ्गस्य समर्थत्वं मन्त्रब्राह्मणराशेर् वेदाख्यस्य पुरुषार्थक्रियायां न केवलस्य । अतश् च गम्यते । साङ्गः कृत्स्नो निरपेक्षत्वाद् उच्यते । तथा पदभाष्यम् इदं स्मृतिनिबन्धनम् एव- "ब्राह्मणेन निष्कारणं षडङ्गो वेदो ऽध्येतव्यः" इति । सरहस्य इति तद्विशेषणम् एव । किं पुनस् तद्रहस्यम् । वेदार्थक्रियाविज्ञानम् । कुतः पुनर् एतद् विज्ञानस्योपनिषच्छब्दार्थत्वम् । सामर्थ्याद् रहस्यब्राह्मणस्य च वेदशब्देन ग्रहणात् । पुनस् तदभिधानम् अयुक्तम् अङ्गानां च कृत्स्नग्रहणेनाविरोधाद् अशास्त्रार्थत्वाद् (?) अन्यार्थसम्भवाच् च । रहस्यशब्दस्य विषयत्वम् अयुक्तम् । यतो यथोक्त एवास्यार्थश् चोद्यते । नन्व् अङ्ङाधिगमोपदेशाद् एवैतत् सिद्धं सरहस्य इति । पदार्थान्तरत्वाद् अध्यय्नात् तद्विज्ञानाधिगमस्यासिद्धम् । अतो यत्नान्तरार्थो ऽयम् उपदेशः । विषयान्तरयुक्तं **सरहस्य** इत्य् अभ्यनुज्ञापदेन वायम् उपदेशः आदरार्थकत्वे (?) कर्माधिकारसामर्थ्याद् अधीतश्रुतवेदस्य श्रुतिलिङ्गानि च "विद्वान् यजते, विद्वान् याजयति" इति । सैषा कृत्स्नवेदाध्ययनस्मृतिर् एकवेदाध्ययन एव कृतार्थाध्येतुः । तथा चैकवचनं **वेद** इति । एवं च वक्ष्यति-

> वेदान् अधीत्य वेदा वा वेदं वापि यथाक्रमम् ।  
> अविप्लुतब्रह्मचर्यो गृहस्थाश्रमम् आविशेत् ॥ [म्ध् ३.२]

इति । स्मृत्यन्तरं चैवम् एव- "वेदस्यैकां शाखाम् अधीत्य श्रोत्रियो भवति" इति । प्रयत्नविशेषात् फलविशेषेण फलितुं युक्तं च । त्रिवेदाध्येतुस् त्व् अयं नियमः । त्रिवेदाध्येतैव श्रोत्रियो नैकवेदाध्येतेत्य् एवं च । यत् कैश्चित् **कृत्स्न**ग्रहणात् वेदयोर् अध्ययनं शब्दार्थो येन कल्प्यते, तद् अन्याय्यम् इति, यच् चेदम् उच्यते वाक्यार्थरूपः (अम्?) । कैश्चिद् **वेद**ग्रहणेन किल मन्त्रो गृह्यते, **कृत्स्न**ग्रहणेन सह कर्म, ब्राह्मणेन मन्त्रसमूहः, **रहस्य**ग्रहणेन चोपनिषदः – एतद् अप्य् अवधानम् एव वेदितव्यम् इति । एवं च क्र्त्वा –

**वेदम् एव सदाभ्यस्येत् तपस् तप्स्यन् द्विजोत्तमः ।  
वेदाभ्यासो हि विप्रस्य तपः परम् इहोच्यते ॥ २.१६६ ॥**

"वेदः कृत्स्नो ऽधिगन्तव्यः" (म्ध् २.१६५) इति श्रुतस्य विधेः स्तुत्यर्थवादः । प्रकरणाच् च ब्रह्मचारिणो ऽयम् उपदेशः **सदा**ग्रहणाद् द्विजातिधर्म एव विज्ञेयः । नित्यप्रायश्चित्तार्थं वा **सदा**ग्रहणम् । तथा च वाजसनेयकं ब्राह्मणम् इमम् एवार्थम् अनुवदति ।

**आ हैव स नखाग्रेभ्यः परमं तप्यते तपः ।  
यः स्रग्व्य् अपि द्विजो ऽधीते स्वाध्यायं शक्तितो ऽन्वहम् ॥ २.१६७ ॥**

**आ**न्दो? (**आ**शब्दो?) नखाग्रपदे नाभिसम्बन्धः । **ह**शब्द ऐतिह्यार्थः (?) । **एव**शब्दो ऽवधारणे । वाक्यार्थं ब्रूमः । **आ नखाग्रेभ्यः** एष **तपस् तप्यते** **यः स्वाध्यायम् अधीत** । वेदम् **[९०]** अभ्यस्यतीत्य् अर्थः । एवं हि श्रूयते स्वाध्यायप्रशंसाप्रकरणे- "यदि ह वा अप्य् अभ्यक्तो (?) ऽलङ्कृतः मुखे शयने शयानः स्वाध्यायम् अधीत आहैव स नखाग्रेभ्यः तपस् तप्यते । य एवं विद्वान् स्वाध्यायम् अधीते," "तस्मात् स्वाध्यायो ऽध्येतव्यः" इति । स एषो ऽपरेण प्रकारेण स्तुत्यतिशयो वेदितव्यः प्रकृतस्य वेदाभ्यासस्य । येन विदुर् इन्द्रियत्वान् नखाग्रेणान्नास्ति स तालदुख्खं (?) यः **स्रग्वी** । विप्रतिषिद्धा चरणेनापि वेदो ऽध्येतव्य इति स्तुतिपरम् एतन् न विध्युपदेशनिदर्शनार्थं चैतत् **स्रग्वि**ग्रहणं सर्वाध्ययनव्यतिक्रमाणां वेदितव्यम् । तथा च ब्राह्मणम् उदाहृतम् । "वेदः कृत्स्नो ऽधिगन्तव्यः" (म्ध् २.१६५) इत्य् अनेन साङ्गवेदाध्ययनानुपूर्वम् अर्थात् प्राप्तम् इदं नियम्यते –

**यो ऽनधीत्य द्विजो वेदम् अन्यत्र कुरुते श्रमम् ।  
स जीवन्न् एव शूद्रत्वम् आशु गच्छति सान्वयः ॥ २.१६८ ॥**

उपनीतस्यायं नियम उच्यते । एवं सति प्रागुपनयनाद् अङ्गाध्ययनस्याप्रतिषेधं <u>केचिद्</u> आहुः । <u>वयं</u> च (?) "तपोविशेषैः" (म्ध् २.१६५) इत्येवमादिवचनसामर्थ्यात् प्रकरणाच् चोपनीतस्य सतः साङ्गवेदाध्ययने नियमेन प्राप्ते ऽयं नियम आरभ्यते इति मन्यामहे । एवं च व्यतिक्रमनिन्दैषा "**स जीवन्न् एव शूद्रत्वम् आशु गच्छति सान्वयः**" इति अध्ययनस्तुत्यर्था । स्तुतिनिन्दाभ्यां च विधिप्रतिषेधवाक्यानुमानं लोकवद् अत्र शास्त्रे वेदितव्यम् । वेदाध्यननाधिकारसामान्याच् च **शूद्रत्वम् आशु** **गच्छती**त्य् उच्यते । **सान्वय** इति निन्दातिशयः प्रकृतार्थस्तुत्यतिशयार्थाच् च । वेदाध्ययनाधिकारप्रयोजनम् इदं ब्रह्मजन्म स्तौति ।

**मातुर् अग्रे ऽधिजननं द्वितीयं मौञ्जिबन्धने ।  
तृतीयं यज्ञदीक्षायां द्विजस्य विधिचोदितः (श्रुतिचोदनात्) ॥ २.१६९ ॥**

**मातुर् अग्रे ऽधिजननम्** इतीदं योनिजन्मनः सम्भवेन मातृप्रदर्शनान् न निन्दावचनं ब्रह्मजन्मस्तुत्यर्थं प्रकृतत्वाद् अत्र स्तुतिश् च वेदाध्यय्नहेतुत्वाद् अस्य । अत्र दृष्टान्तम् आह- यथा च यज्ञदीक्षा जन्मोत्कर्षप्रयोजनं न सत्तामात्रम् । एवम् इदम् अपि ब्रह्मजन्म । इत्य् एवं च प्रनाडिकया प्रकृतार्थस्तुतिः । जन्म च मातापितृकहेतुकं दृष्टम् । यतो यत्र ब्रह्मजन्मापि मातापितरौ कल्पयति प्रकृतस्य व्यवहितस्य वा स्तुत्यर्थम् एव । तत्र –

**तत्र यद् ब्रह्मजन्मास्य मौज्ञिबन्धनविह्नितम् ।  
तत्रास्य माता सावित्री पिता त्व् आचार्य उच्यते ॥ २.१७० ॥**

आदौ कारणम् (?) आह ।

**[९१]  
वेदप्रदानाद् आचार्यं पितरं परिचक्षते ।**

सावित्रीं च साधनसंस्कारभूतां ब्रह्मचारिणो मातरम् एवं च ।

**न ह्य् अस्मिन् युज्यते कर्म किञ्चिद् आ मौञ्जिबन्धनात् ॥ २.१७१ ॥**

अध्ययनादि । सैषा प्रकृतार्थस्तुतिर् अपरेण प्रकारेण । तथा चेदम् आह – स्वधाभिर् व्याहारप्रतिप्रसवार्थम् एव प्रति सत् (एवं सति तत् – ?) ।

**नाभिव्याहारयेद् ब्रह्म स्वधानिनयनाद् ऋते ।**

नीयते ऽनेन पित्र्ये कर्मण्य् उदयादि तत्साधनम् इति **निनयनं** **स्वधा**शब्द एवं च मन्त्रो ऽसौ प्रतिप्रसवसामर्थ्यात् गम्यते । तथा च कृत्वायम् उदितानुवादः क्रियते विहितार्थस्तुत्यै ।

**शूद्रेण हि समस् तावद् यावद् वेदे न जायते ॥ २.१७२ ॥**

तथा च स्मृत्यन्तरम्- "प्राग् उपनयनात् कामचारवादभक्षः" (ग्ध् २.१) इति । अपरे (?) "**नाभिव्याहरेद्**" इति प्रकृत्यन्तेन हरतिं पठन्ति । तद् अयुक्तं स्मृत्यन्तरसामर्थ्यात्- "न ब्रह्माभिव्याहारेद् अन्यत्र स्वधानिनयनात्" (ग्ध् २.९) इति । तस्मात् ण्यन्तेन हरतिर् उक्तः । पितुर् अयम् उपदेशः न कुमारस्य । अस्तु वा कुमारस्य, प्रकृत्यन्तेन यदि शास्त्रदोषो नास्ति । इदानीं "तत्र यद् ब्रह्मजन्मास्य मौञ्जीबन्धनचिह्नितम्" (म्ध् २.१७०) इत्येवमादिभ्यो लिङ्गेभ्य उपनयनान्तरम् अस्य ब्रह्मचारिणा वेदाध्ययने प्राप्ते इदं क्रमविध्यनुष्ठानार्थम् आरभ्यते –

**कृतोपनयनस्यास्य व्रतादेशनम् इष्यते ।  
ब्रह्मणो ग्रहणं चैव क्रमेण विधिपूर्वकम् ॥ २.१७३ ॥**

[एद्. चोम्मेन्त्- इदं पद्यं ४.८० सङ्ख्याकपद्यस्य व्याख्यायाम् उद्धृतम् । तत्र प्रथमपादे "कृतोपनयनस्यास्य" इत्य् अत्र "न चा[प्य?]नुपनीतस्य" इति पाठः]

उपनयनानन्तरम् **अस्य व्रतादेशनं** यथा वेदम् आदिष्टवेदव्रतस्य च यद् वेदव्रताचरणं तद् ब्रह्माध्यायिनाम् अयं क्रम आचारो वा विधिपूर्वम् इत्य् एतन्नियमार्थम् । अधुना यान्य् उपनयनोपदिष्टानि ब्रह्मचारिनश् चर्मसूत्रमेखलादण्डवसनानि तेषां यावद् ब्रह्मचर्यं धारणे प्राप्त इदम् आरभ्यते –

**यद् यस्य विहितं चर्म यत् सूत्रं या च मेखला ।  
यो दण्डो यच् च वसनं तत् तत्द् अस्य व्रतेष्व् अपि ॥ २.१७४ ॥**

एवं च व्रतादेशने पूर्वेषाम् उत्सर्गं कृत्वा तान्य् अस्या [१ अक्ष् उन्च्लेअर्]पादेयानि । न तु तान्य् एव धार्याणि । प्रतिपत्तिनियमश् च तेषां कृत एव – शास्त्रमेखला अजिनं दण्डम् इत्येवमादि च । प्रकरणाच् च **[९२]** ब्रह्मचारिण इदम् अन्यद् उच्यते यमनियमोपदेशन्यायार्थम् ।

**सेवेतेमांस् तु नियमान् ब्रह्मचारी गुरौ वसन् ।  
सन्नियम्येन्द्रियग्रामं तपोवृद्ध्यर्थं आत्मनः ॥ २.१७५ ॥**

**नियम**ग्रहण(ं)? प्रदर्शनार्थम् । तथा च तान् अपि वक्ष्यति । नियमास् तावद् इमे तस्य भवन्ति ।

**नित्यं स्नात्वा शुचिः कुर्याद् देवर्षिपितृतर्पणम् ।  
देवताभ्यर्चनं चैव समिदाधानम् एव च ॥ २.१७६ ॥**

**नित्य**ग्रहणम् आदरानुवादार्थं जातिधर्मार्थं वा । क्रमार्थं च **समिदाधानस्य** ग्रहणं नापूर्वविध्यर्थम् । नियमास् तु –

**वर्जयेन् मधु मांसं च गन्धं माल्यं रसान् स्त्रियः ।  
शुक्तानि चैव सर्वाणि प्राणिनां चैव हिंसनम् ॥ २.१७७ ॥**

**मध्व्**आदीनाम् अत्रोपभोग[ः?] स्तुत्यर्थः ? । **शुक्तं** परुषवचनम् । हिंसा च ज्ञाशुष्कस्य (?) गतरसस्य प्रकरणे प्रतिषिद्धत्वाद् इमानि वचांसि प्रतियोरन्ने(?) पञ्चरसं (?) प्रतिषेधो ऽर्थत्वात् भवति । तथा च श्रौतम् (सूत्रम्?): शुक्ता वाचः" (ग्ध् २.१९) इति । किं चान्यत् – 

**अभ्यङ्गम् अञ्जनं चाक्ष्नोर् उपानच्छत्रधारणम् ।  
कामं क्रोधं च लोभं च नर्तनं गीतवादनम् ॥ २.१७८ ॥**

**अभ्यङ्गाञ्जन**(?)प्रतिषेधो ऽयं निषेधाद् अञ्जनस्य सामर्थात् (?) । स्त्रीप्रतिषेधात् **काम**प्रतिषेधः । पुनर् अन्यार्थम् । अर्थप्राप्तानां चैषां प्रतिषेधः ।

**द्यूतं च जनवादं च परिवादं तथानृतम् ।  
स्त्रीणां च प्रेक्षणालम्भम् उपघातं परस्य च ॥ २.१७९ ॥**

**स्त्रीणां च प्रेक्षणालम्भम्** इति भावचक्षुर्निरपातके न (??) स्पर्शने ऽस्य प्रतिषिध्येते । आरम्भप्रयोजनम् उक्तम् ।

**एकः शयीत सर्वत्र**

कस्य हेतोः । कथञ्चन घ्रामापन् (?)

> **न रेतः स्कन्दयेत् क्वचित् ।**

अस्यार्थवादः ।

**कामाद् धि स्कन्दयन् रेतो हिनस्ति व्रतम् आत्मनः ॥ २.१८० ॥[९३]**  

अस्य व्यतिक्रमस्य प्रायश्चित्तम् अप्रकरणे ऽप्य् आदरार्थम् ।

**स्वप्ने सिक्त्वा ब्रह्मचारी द्विजः शुक्रम् अकामतः ।  
स्नात्वार्कम् अर्चयित्वा त्रिः पुनर् माम् इत्य् ऋचं जपेत् ॥ २.१८१ ॥**

**ब्रह्मचारि**ग्रहणं प्रकरणाच् च तस्यैवेदम् । व्यतिक्रमे प्रायश्चित्तं नेतरेषाम् । नियमास् तु तस्य –

**उदकुम्भं सुमनसो गोशकृन् मृत्तिका कुशान् ।  
आहरेद् यावद् अर्थानि भक्षं चाहर् अहश् चरेत् ॥ २.१८२ ॥**

आचार्यार्थम् आत्मार्थम् उभयार्थं च वा भैक्षस्य प्रत्यहं ग्रहणोपदेशः । कालान्तरावस्थायिनो भैक्षभोजनस्य प्रतिषेधार्थम् उत्तरविवक्षार्थं च । तेभ्यः पुनस् तद् भक्षम् –

**वेदयज्ञैर् अहीनानां प्रशस्तानां स्वकर्मसु ।  
ब्रह्मचार्य् आहरेद् भैक्षं गृहेभ्यः प्रयतो ऽन्वहम् ॥ २.१८३ ॥**

**प्रयतश्** चित्तवाक्चक्षुर्भिः । अयं भैक्षचरणस्य द्विजातिभ्य आद्यः कल्पः । तस्य विशेषणम् ।

**गुरोः कुल न भिक्षेत न ज्ञातिकुलबन्धुषु ।  
अलाभे त्व् अन्यगेहानां पूर्वं पूर्वं विवर्जयेत् ॥ २.१८४ ॥**

**गुरोः** **कुल**प्रतिषेधः गुरुकुलाद् अप्य् अभियाचनम् अर्थसिद्धम् । अथ वा **गुरुकुलम्** एव **गुरुकुल**शब्देनाभिधीयते । **ज्ञातिकुलं** तु ब्रह्मचारिणः । गुरोर् वा सगोत्रकुलं मातृपितृतुष्यसम्बन्धानाम् (?) **अलाभे ऽयगेहानाम्** इत्य् असम्बन्धश्रोत्रियगेहानां गुर्वादीनां **पूर्वस्य्स् पूर्वस्य** वर्जनम् । शास्त्रप्राप्तस्यायं नियमः । अयं चानुकल्पः पूर्वाभावे ।

**सर्वं वापि चरेद् ग्रामं पूर्वोक्तानाम् असम्भवे ।  
नियम्य प्रय्तो वाचम् अभिशस्तांस् तु वर्जयेत् ॥ २.१८५ ॥**

**सर्व**शब्दाद् अहिनुस्तु (?) प्रतिषेधाच् चतुर्भ्यो ऽपि वर्णेभ्यो भैक्षग्रहणम् उपदिष्टम् । तथा च गौतमः- "सार्ववर्णिकं भैक्षचरणम् (?) अभिशस्तपतितवर्जम्" (ग्ध् २.३५) इति । अभिशंसनं चोपपातकं तदुक्तप्रतिषेधे स्व(?)महापातकिभ्यो दण्डापूपिकया भवति नेतरेभ्यो लघुपुत्वा (?) वायव्यमरु (?) ।

**दूराद् आहृत्य समिधः सन्निदध्याद् विहायसि ।  
सायं प्रातश् च जुहुयात् ताभिर् अग्निम् अतन्द्रितः ॥ २.१८६ ॥[९४]**  

दूरशब्दः (?) परिगृहीतार्थः सामर्थ्यात् । **सन्निदध्यात् विहायसीति** भूसंसर्गप्रतिषेधार्थः । **समिधः** बहुसूक्ष्मप्राण्याश्रयत्वात् । भुवः प्राणिसङ्क्रान्तिसमत्स (?) मा भूद् इति । 

**अकृत्वा भैक्षचरणम् असमिध्य च पावकम् ।  
अनातुरः सप्तरात्रम् अवकीर्णिव्रतं चरेत् ॥ २.१८७ ॥**

**अकृत्वा भैक्षचरणम्** उत्थायोत्थायाव्यवहितं **सप्तरात्रम्** असमिध्य च पावकम् एव । न सर्वावस्थः । किं तर्हि । **अनातुरः** सन्न् अनयोर् अनिन्धनभक्षचरणयोः प्रत्येकव्यतिक्रमे सत्य् अयम् **अवकीर्णिव्रतं चरेत्** । चित्तेनाप्य् (?) अनाकृत इति केचित् । तद् एतद् अप्रसिद्धं विचार्यते । किम् इदं व्यतिक्रमप्रायश्चित्तोपदेशपरं वाक्यम्, यथा श्रूयते, आहो स्विद् अयं गौरवोपदेशनार्थम् । अत्रोच्यते । नेदं प्रायश्चित्तविधानम् । किं तर्हि । सप्तरात्रविध्यर्हो ऽयम् अर्थवादः, अप्रकरणात् प्रायश्चित्तस्य । नैतौ व्यतिक्रमाव् उपपातकमध्यपठितौ । नैतासाम् (?) अन्याद् इदम् अत्र प्रायश्चित्तं कथञ्चित् कल्प्येत । एवं च सत्य् अवकीर्णिग्रहणम् अस्य गुरुत्वज्ञापनार्थम् ईदृशम् एतद् अकार्यं येनावकीर्णिप्रायश्चित्तम् अत्र चरितव्यम् इति प्रायश्चित्तपक्षे ऽपि सन्ध्योपासनादिप्रतिक्रमप्रायश्चित्तोपदेशवद् अयम् अप्रकरणो ऽपि च तदुपदेशो ऽयं विज्ञेयः आदरार्थः । अस्मिंश् च पक्षे यत् <u>कैश्चिद्</u> उच्यते – "आतुरस्य सामान्यविहितं प्रायश्चित्तम् अस्ति । यदि ह्य् आतुर्सय न किञ्चित् प्रायश्चित्तं भवेन् मांसभक्षणादिष्व् अन्यतमं (?) न स्यात् । न चैतद् इष्टं नियतस्मृत्या सर्वस्य सर्वदाधिकृतत्वात् । नातुरवर्जम् अधिकार उपपद्यते । न च नित्यो ऽधिकारम् अनित्यम् आतुररं प्रेक्ष्य (?) पाक्षिकः साधयितुम् (?) । न चाग्नीन्धनभैक्ष्यचरणयोः केवलयोर् आतुरस्यादोषस्मृतिर् आकस्मिकी युक्ता" इति । <u>अत्र ब्रूमः</u> । शस्त्रलक्षणत्वाद् अधिकारस्य यथाशास्त्रम् अधिकारो विज्ञेयः, नानुमानतः । यत्र ह्य् आतुरस्याधिकारप्रतिषेधशास्त्रम् अस्ति, तत्रादौ नाधिक्रियते यथान्यत्र "नातुरो न महानिशि" (म्ध् ४.१२९), "अनातुरः स्वानि खानि" (म्ध् ४.१४४) । किं च यत्र त्व् अस्य तन् नास्ति तत्रासाव् अधिकारशास्त्राद् एव तस्मिन्न् अधिकृतो वेदितव्यः । एवं च सत्य् अत्र नास्ति यथोक्तन्यायावकाशः । यतश् चैतद् एवम् अतः –

**भैक्षेण वर्तयन् नित्यं नैकान्नादी भवेद् व्रती ।  
भैक्षेण व्रतिनो वृत्तिर् उपवाससमा स्मृता ॥ २.१८८ ॥**

अत्रोच्यते । "भैक्षं चाहर् अहश् चरेत्" (म्ध् २.१८२) इति भैक्षं न वृत्तेः सिद्धत्वात् । नन्व् इदम् अनारभ्यम् । नियमार्थस् त्व् आरम्भः । कथम् । विद्यमानान्नस्यापि ब्रह्मचारिणो भैक्षेणैव वृत्तिर् यथा स्यात् । आरम्भः प्रतिग्रहादिषु इति यः शास्त्रस्यासम्भवे सति नियमस्याविद्यमानत्वाद् अथाभावः अर्थवादार्थं वा पुनः श्रुतिः- "**भैक्षेण व्रतिनो वृत्तिर् उपवाससमा स्मृता**" इति । भैक्षवृत्त्युपसंहारार्थो **[९५]** वायम् अग्नीन्धनाद् वा भैक्षस्य गुरुत्वज्ञापनार्थः पुनर् आरम्भः । प्रतिषिद्धैकान्नादनप्रतिप्रस्वार्थसमं वेदं पुनर् अभिधानम् । तथा च रभे (?) ।

**व्रतवद् देवदैवत्ये पित्र्ये कर्मण्य् अथर्षिवत् ।  
कामम् अभ्यर्थिनो ऽश्नीयाद् व्रतम् अस्य नो लुप्यते ॥ २.१८९ ॥**

व्रतम् अर्हतीति **व्रतवान्** । किं त्व् अन्यमधुमांसवर्जितम् अशनं तद् अश्नीयात् । कस्मिन् । **देवदैवत्ये** । देवा देवता यस्य तद् **देवदैवत्यम्** अभ्युदयश्राद्धं तस्मिन्न् अभ्यर्थितः सन् मातामहादीनां "व्रतस्थम् अपि दौहित्रं कामं श्राद्धे नियोजयेत्" (म्ध् ३.२३४) इत्य् अनेन शास्त्रेण भुञ्जानस्यैकान्नम् अपि तत् परिवर्जितं व्रतम् अस्य न हिनस्तीति संसृतिप्रभृत्यर्था एवं च ग्रामाशनम् उत्तरत्रारण्योपदेशाद् विज्ञेयम् । पितरो देवता यस्य तत् पित्र्यं कर्मपिण्डान्वाहार्यकादिश्राद्धम् अत्रर्षिवन् मुन्यन्नम् आरण्यं यथोक्तविशेषणम् । एवं च सति न दैवपित्र्यश्राद्धाश्रयेयं ग्राम्यारण्यैकान्नदानादिव्यवस्था ब्रह्मचारिणः येन तद् इत्य् एतद् असमर्थम् । नेइषोपदेशपक्षे तापसान्नविशेषणम् । अतोपि ज्ञायते नेदम् आरण्योपदेशार्थं विशेषणं सम्भवति । एवं च कृत्वा ग्राम्य्म् आरण्यं वा यद् व्रताविरुद्धं तत् प्रार्थितः श्राद्धयोर् एवाश्नीयात् एकाह्नं नान्यत्र (?) । एवं **दैवपित्र्य**ग्रहणम् अर्थवद् भवति । केचित् तु ग्राम्यारण्याशने दैवपित्र्योर् यथोक्तविशेषणे विषयविभागेन वर्णयन्ति दैवे ग्राम्यं व्रतवत् पित्र्ये मुन्यन्नं तत् पुनर् यमन्यायम् इति विचारितं ब्रह्मचारित्रयप्रकरणम् । इदानीं ब्राह्मणवत् क्षत्रियवैश्ययोर् अपि ब्रह्मचारिणः श्राद्धैकान्नभोजने प्राप्ते इदं तत्प्रतिषेधायारभ्यत् –

**ब्राह्मणस्यैव कर्मैतत् उपदिष्टं मनीषिभिः ।  
राजन्यवैश्ययोस् त्व् एवं नैतत् कर्म विधीयते ॥ २.१९० ॥**

न च सिद्धम् एवेदं पूर्वत्र "यस्यास्येन सदाश्नन्ति" (म्ध् १.९५) इत्येवमाद्यैः । तदपेक्षं हि तद् विज्ञेयं प्रतिषेधविधित्वाद् अस्य ब्राह्मणस्तुतिप्रकरणोपदेशसामर्थ्याच् च । तस्येत्य् उपसंह्र्त्य ब्रह्मचारिणो वृत्तिम् इदम् अन्यत् तत्प्रकरण एवोच्यते ऽस्य ।

**चोदितो गुरुणा नित्यम् अप्रचोदित एव वा ।  
कुर्याद् अध्ययने योगम् आचार्यस्य हितेषु च ॥ २.१९१ ॥**

विषयार्थं पुनर् आरम्भः ।

**शरीरं चैव वाचं च बुद्धीन्द्रियमनांसि च ॥  
नियम्य प्राञ्जलिस् तिष्ठेद् वीक्षमाणो गुरोर् मुखम् ॥ २.१९२ ॥[९६]**  

अयम् अध्ययनकाले ऽन्यदा च गुरुसन्निधौ विधिः । अयं चान्यस् तत्कालः (?) ।

**नित्यम् उद्धृतपाणिः स्यात् साध्वाचारः सुसंयतः ।  
आस्यताम् इति चोक्तः सन्न् आसीताभिमुखं गुरोः ॥ २.१९३ ॥**

अनुज्ञात उपविशेद् इत्य् अर्थः । अयं त्व् अपि सार्वत्रिक एव विधिः । इदं चान्यत् – व्रतदर्मम् अपि सत् सदाग्रहणाद् यावज्जीवं द्रष्टव्यम् ।

**हीनान्नवस्त्रवेषः स्यात् सर्वदा गुरुसन्निधौ ।  
उत्तिष्ठेत् प्रथमं चास्य चरमं चैव संविशेत् ॥ २.१९४ ॥**

सुषुप्सोर् अन्यत्र वायं चान्यो व्रतधर्मः ।

**प्रतिश्रवणसम्भाषे शयानो न समाचरेत् ।  
नासीनो न च भुञ्जानो न तिष्ठन् न पराङ्मुखः ॥ २.१९५ ॥**

किं तर्हि ।

**आसीनस्य स्थितः कुर्याद् अभिगच्छंस् तु तिष्ठतः ।  
प्रत्युद्गम्य त्व् आव्रजतः पश्चाद् धावंस् तु धावतः ॥ २.१९६ ॥  
पराङ्मुखस्याभिमुखो दूरस्थस्यैत्य चान्तिकम् ।  
प्रणम्य तु शयानस्य विदेशे[निदेशे] चैव तिष्ठतः ॥ २.१९७ ॥  
नीचं शय्यासनं चास्य नित्यं स्याद् गुरुसन्निधौ ।  
गुरोस् तु चक्षुर्विषये न यथेष्ठासनो भवेत् ॥ २.१९८ ॥  
नोदाहरेद् अस्य नाम परोक्षम् अपि केवलम् ।  
न चैवास्यानुकुर्वीत गतिभाषितचेष्टितम् ॥ २.१९९ ॥**

ब्रह्मचारिप्रकरणोपदिष्टा अपि सन्त एते यावज्जीवं प्रत्येतव्याः ।

**गुरोर् यत्र परीवादो निन्दा वापि प्रवर्तते ।  
कर्णौ तत्र पिधातव्यौ गन्तव्यं वा ततो ऽन्यतः ॥ २.२०० ॥**

**परिवादनिन्दयोर्** **गुरु**विषययोर् अश्रवणोपदेशपरम् इदम् । "न चैवास्यानुकुर्वीत गतिभाषितचेष्ट्तिअम्" (२.१९९) इत्य् अस्य पूर्वविधेः शेषः । कथं कृत्वा । यत्र गुरोः परिवादश्रवणम् अपि तावन् नानुमन्यते । तत्र **गत्य्**आद्यनुकरणम् आत्मना कृतः । कः पुनर् अनयोः **परिवादनिन्दयोर्** विशेषः । **परिवादः** प्रकृतशरीरचेष्टानुकथनम् । **निन्दा** तु "अस्मद्गुरुः अजागरूकः **[९७]** अनध्यायाध्यापनशीलः तर्जनादिदुःखहेतुश् च" इति । अथ वा शिष्टाकरणस्यानुकथनं **परिवादः** । **निन्दा** प्रतिषिद्धसेवनम् । तथा च शब्दार्थः । अथ एवायं पदार्थो गुर्वभिप्रेतेतरः अप्रकृष्टः **परिवादः**, प्रकृष्टो **निन्दा** (?) । अविद्यमानदोषानुकथनं वा **परिवादः** । विद्यमानदोषसङ्कीर्तनं वा **निन्दा** । एवम् अयं पूर्वविधिविशेषः श्लोकः । अथ वा गुरोः परिवादनिन्दाश् च गुणप्रतिषेधार्थम् अन्येद् एव विध्यन्तरम् । कस्य पुनर् हेतोः । अश्रवणम् एतयोः यतः प्रतिषेधार्थविशेषणार्थम् इदं सत्यव्रतार्थम् आचष्टे —

**परिवादात् खरो भवति श्वा वै भवति निन्दकः ।  
परिभोक्ता कृमिर् भवति कीटो भवति मत्सरी ॥ २.२०१ ॥**

श्रवणं गुरुपरिवादः प्रतिषिद्धम् अन्यः करोति अर्थात् निर्दिश्यते **परिवादात् खरो भवतीति** । कथम् इदम् उच्यते । अध्याहारेण व्याखेयं प्रकृतार्थानुग्रहाय । **परिवादाच्** छ्रुतात् **खरो भवतीति** । एवमादि सामर्थ्यात् । अथ वा गुरोः परिवादादिश्रवणं <u>स इमा न एषां कर्तव्यासु भवति</u> (??) इत्य् एवं वेदं व्याख्येयम् । **परिभोगमत्सरयोस्** तर्हि पूर्वत्राप्रतिषिद्धयोः कथम् इदं निन्दावचनम् उच्यते । यथैव नाकस्मात् स्तुतिः प्रवर्तत इति कृत्वा । स्तुत्वा विधिर् अनुमीयते । लोकशास्त्रयोर् एवम् अस्मान् निन्दा न पर्वर्तत इति । इहापि निन्दया प्रतिषेधो ऽनुमातव्यः । पूर्वत्र परिभोगमत्सरौ ततर (?) क्रियापि तद्दृष्टान्तार्थं वैकयोर् (?) वचनं यथैव परिभोगमत्सरौ कुवंस् तिर्यक्षूत्पद्यते एवं गुरोः परिवादनिन्दे कुर्वन् खरयोनिम् आपद्यत इत्य् अन्यं च फलार्थवादः । यदि शान्त्यन्ययोर् ह्य् अविरुद्धो ऽथ त्व् अस्य ताभ्याम् अविरुद्धस् तत एष फलविधिर् ज्ञेयः । किं च —

**दूरस्थो नार्चयेद् एनं न क्रुद्धो नान्तिके स्त्रियाः ।**

गन्धमाल्यादिप्रेषणे । न सावज्ञम् । किं तर्हि । गत्वा स्वयम् अर्चनीयः । **न क्रुद्धो** ऽन्यस्य गुरौ तु नास्तिको(के) ऽधःप्राप्तिः शास्त्रकथनात् त्व् **अन्तिके स्त्रियाः** गुरुपत्न्याः । 

**यानासनस्थश् चैवैनम् अवरुह्याभिवादयेत् ॥ २.२०२ ॥  
प्रतिवाते ऽनुवाते च नासीत गुरुणा सह ।**

येनेह यथान्यस्योपघातः ।

**असंश्रवे चैव गुरोर्**

विप्रकृष्टदेशस्थः ।

> **न किञ्चिद् अपि कीर्तयेत् ॥ २.२०३ ॥**

मा भूद् अस्य चित्तसङ्क्षोभः ।

**[९८]  
गोऽश्वोष्ट्रयानप्रासादप्रस्तरेषु कटेषु च ।  
आसीत गुरुणा सार्धं शिलाफलकनौषु च ॥ २.२०४ ॥**

"नासीत गुरुणा सह" (२.२०३) इत्य् अनेन प्रतिषिद्धस्य प्रत्युद्धारार्थम् इदम् । शिष्यवृद्ध्यर्था एकादशश्लोका निगदव्याख्याताः । अध्वर्यन(?) सम्बन्धे सति कार्यसामान्यात् अप्रतिनो (?) ऽपीयं ग्रन्थार्थः शिष्यस्य वृत्तिः स्यात् । गुरौ इदानीं गुर्वपदिष्टा विष्त्तिस् तत् गुरौ न प्राप्नोति । शास्त्राभावात् तत्रे(त्रो?)ह्यते च गुराव् अपि तद्वृत्तिर् यत इदम् आरभ्यते ।

**गुरोर् गुरौ सन्निहिते गुरुवद् वृत्तिम् आचरेत् ।**

न तु गुरुमूढदत्वा (?) गुरुगुरोर् यत्र तत्रस्थस्येति ।

**न चानिसृष्टो गुरुणा स्वान् गुरून् अभिवादयेत् ॥ २.२०५ ॥**

विद्यागुरुमातृपितृसन्निधाने विकल्प उक्तस् तेन **स्वान् गुरून्** इत्य् एतद् अन्यत्र माता पितृभ्याम् इति गम्यते । पितृव्यादौ गुराव् इति । 

**विद्यागुरुष्व् एवम् एव नित्या वृत्तिः स्वयोनिषु ।  
प्रतिषेधत्सु चाधर्माद् धितं चोपदिशत्स्व् अपि ॥ २.२०६ ॥**

दृष्ट्वा **स्वयोनिषु** ज्ञातिषु पित्रादिषु चानित्या **वृत्तिः** स्वाभाविकी विद्याप्रदानम् अन्तरेणापि स्यात् । सन्निकर्षविप्रकर्षपिक्षया (?) च वृत्तिविशेषणस् तेषु परिकल्प्यः । "**हितं चोपदिशत्स्व् अपि**" इति दृष्टार्थविषयसम्बन्धेन वेद्यविषयम् एतत् ।

**श्रेयःसु गुरुवद् वृत्तिं नित्यम् एव समाचरेत् ।  
गुरुपुत्रे तथाचार्ये गुरोश् चैव स्वबन्धुषु ॥ २.२०७ ॥**

किमर्थं पुनर् इदम् असम्बन्धेषु **श्रेयःसु गुरुवद् वृत्तिना** प्राप्तो ऽपि शास्त्राभावाद् इष्यते चान्यस्यापीत्य् आरम्भः । श्रेयोनिमित्तानि चाध्ययनाभिजनसंस्कारविज्ञानाचारकर्माणि ।

**बालः समानजन्मा वा शिष्यो वा यज्ञकर्मणि ।  
अध्यापयन् गुरुसुतो गुरुवन् मानम् अर्हति ॥ २.२०८ ॥**

जीवति गुरुआव् एतद् उच्यते । इतरत्र तु वक्ष्यति "आचार्ये तु खलु प्रेते" (म्ध् २.२४७) इति । ब्रह्मचारिणः आत्मावृद्ध्यपेक्षया (?) बालः समानजन्मा चोच्यते । कः पुनर् असौ । **गुरुसुतः शिष्यो वा यज्ञकर्मणि** । अत्र **वा**शब्दः सामर्थ्याद् उत्तरत्र द्रष्टव्यः । शिष्यो यज्ञकर्मणि चान्यस्मिन् याकारणादौ (?) यज्ञकर्मगुणेदं (?) यज्ञकर्मार्थं शास्त्रं यज्ञविद्योच्यते तादर्थ्यात् । तुणतो ऽप्य् अर्थो वा । पञ्चाशब्दः (?) कथं शिष्यो ऽपि सन् यज्ञकर्मणि । अत्र यथास्थान एव वाशब्दं यज्ञकर्मग्रहणं **[९९]** च सर्वाङ्गप्रदर्शनार्थम् अस्मिन् पक्षे द्रष्टव्यः । शिष्यो ऽपि सन् यज्ञकर्मण्य् अत्र चाध्यापयन् (?) वेदाध्यापनसमर्थश् चेद् अध्यापयतु वा मा वा । अन्यं सर्वथैदधीतवेदं (?) चोपलक्षणपरम् । ततः किम् । एवङ्गुणो यो गुरुसुतः सो ऽङ्गविद्यायाम् एतस्यान्वयो बह्वीषु बाधिष्योपि (?) सन् गुरुसम्मानन् अशेषम् अर्हति न तथान्यो गुरुपुत्र इत्य् एतद् आरम्भसामर्थ्याद् विज्ञायते । एवं च विशेषार्थस्यारम्भः अन्यनिवृत्त्यर्थो वा गुरुपुत्रेषु चाचार्येष्व् एतद् इति एतस्माद् वै विशेषविधानाद् इदम् एव ज्ञापकं ग्रन्थगुरोर् अर्थगुरुर् ज्यायान् इति । युक्तं चैतत् ग्रन्थस्य तदर्थत्वात् । एवं च कर्मस्व् अधिकारसामर्थ्यं शास्त्रचोदनसामर्थ्याद् इति । इदानीं प्रकरणात् गुणवति गुरुपुत्रे सर्व्स्यां पूजायां (?) प्राप्तायाम् इदम् आरभ्यते ।

**उत्सादनं च गात्राणां स्नापनोच्छिष्टभोजने ।  
न कुर्याद् गुरुपुत्रस्य पादयोश् चावनेजनम् ॥ २.२०९ ॥**

"गुरुसुतो ऽपि गुरुवन् मानम् अर्हति" (म्ध् २.२०८) इत्य् अस्यापवादो ऽयं विज्ञेयः । एतद् एव च ज्ञापकम् । गुरोर् एतानि कार्याणि पूर्वशास्त्रानुप्दिष्टान्य् अपि सन्तीति । तथा च गुणप्रबन्धाभावेनाप्य् अत्यर्थम् इदं निवृत्तौ प्रधानतः तस्य साक्षाच् छ्रवणाद् इतरत्र गुणतो ऽनुमानात् । एवं च यत् कैश्चिद् उच्यते । अधाहारार्थं (?) वाक्यम् इति । तदसनात् (?) गुरूपदिष्टश्रुश्रूषाविधिर् (?) उक्तव्यतिरिक्तम् अन्यत्र न प्राप्नोति । इष्यते च । स्याद् इत्य् आरम्भः । 

**गुरुवत् प्रतिपूज्याः स्युः सवर्णा गुरुयोषितः ।  
असवर्णास् तु सम्पूज्याः प्रत्युत्थानाभिवादनैः ॥ २.२१० ॥**

यथान्यायं व्यस्तसमस्तैः कनीयस्यो ऽपि सत्या आत्मनः प्रतिवयस्यस्त्रिय इति स्वना(?) **गुरुवत् प्रतिपूज्यास्** त्व् इत्य् अस्मात् सर्वम् उपदिष्टं गुरुवृत्तम् आसुप्राप्तं (?) सत् प्रतिषिध्यते ।

**अभ्यञ्जनं स्नापनं च गात्रोत्सादनम् एव च ।  
गुरुपत्न्या न कार्याणि केशानां च प्रसाधनम् ॥ २.२११ ॥**

चशब्दात् तदुच्छिष्टभोजनं च पादावनेजनं तद् अस्यां पादस्पर्शनप्रतिषेधाद् एवाभिवादनकाले <u>सो ऽपूपियोचार्यते</u> (दण्डापूपिकयोच्यते??) । 

**गुरुपत्नी तु युवतिर् नाभिवाद्येह पादयोः ।  
पूर्णविंशतिवर्षेण गुणदोषौ विजानता ॥ २.२१२ ॥**

विशेषप्रतिषेधो ऽयम् । पूर्व उत्तरश् च **पूर्णविंशतिवर्षेण** **गुणदोषज्ञेन** नान्यदेत्य् अर्थः । अस्यार्थवादः ।

**[१००]  स्वभाव एष नारीणां नराणाम् इह दूषणम् ।  
अतो ऽर्थान् न प्रमाद्यन्ति प्रमदासु विपश्चितः ॥ २.२१३ ॥**

तत्प्रयत्नपूर्वकव्यापारो विन्यस्य संयतात्मनो व्यभिचारो मा भूद् इत्य् अयम् उपदेशः । येन कारेणेन ।

**अविद्वांसम् अलं लोके विद्वांसम् अपि वा पुनः ।  
प्रमदा ह्य् उत्पथं नेतुं कामक्रोधवशानुगम् ॥ २.२१४ ॥**

एतस्मात् कारणात् –

**मात्रा स्वस्रा दुहित्रा वा न विविक्तासनो भवेत् ।  
बलवान् इन्द्रियग्रामो विद्वांसम् अपि कएषति ॥ २.२१५ ॥**

एतस्माद् एव कारणात् दूरस्थः ।

**कामं तु गुरुपत्नीनां युवतीनां युवा भुवि ।  
विधिवद् वन्दनं कुर्याद् असाव् अहम् इति ब्रुवन् ॥ २.२१६ ॥  
विप्रोष्य पादग्रहणम् अन्वहं चाभिवादनम् ।  
गुरुदारेषु कुर्वीत सतां धर्मम् अनुस्मरन् ॥ २.२१७ ॥**

इयद् जानाति विदुषो ब्रह्मचारिणः प्रोषितप्रत्यागतस्य कदाचिद् अष्टौ (?) श्लोका गुरुदारेषु शिष्यवृत्त्यर्था अपि सन्तः सर्वस्त्रीविषयाः प्रत्येतव्याः । किमर्थं यपन(दुप?)रि गुरुवत् पुत्रदारेषु शुश्रूषोपदेशयत्नः क्रियते, आगमात् । यस्माद् एवम् आह ।

**यथा खनन् खनित्रेण नरो वार्य् अधिगच्छति ।  
तथा गुरुगतां विद्यां शुश्रूषुर् अधिगच्छति ॥ २.२१८ ॥**

गुर्वादिशुश्रूषाविध्यनुष्ठानशेषः श्लोकः (४ अक्ष् लचुन) रश् च ।

**मुण्डो वा जटिलो वा स्याद् अथ वा स्याच् छिकाजटः ।**

ब्रह्मचारिपुत्रधर्मा ह्य् एते यावद्भाविनः, नोपनयनधर्माः ।

**नैनं ग्रामे ऽभिनिम्लोचत् सूर्यो नाभ्युदियात् क्वचित् ॥ २.२१९ ॥**

ग्रामसुखात् सङ्गो लौकिको वा तत्र वसन्तो ब्रह्मचारिणः । सूर्यो नास्तं यायाद् वारण्ये तस्योदयम् अस्तम् अयं च सम्भावयेद् इत्य् एवं तर्हि नियमगौरवार्थम् उपदिश्यते, अवक्तव्यम् अपि सद् यथाग्नीन्धनभैक्षचरणे । अन्यथेदं नियमव्यतिक्रमानुकथनम् असति प्रोजने नार्थकत्वं(?) प्राप्नोति । तथा **[१०१]** चायं प्रायश्चित्तोपदेशः । अप्रकरणे ऽपि तत्प्रयत्नगौरवप्रदर्शनार्थो न स्वार्थः ।

**तं चेद् अभ्युदियात् सूर्यः शयनं कामचारतः ।  
निम्लोचेद् वाप्य् अविज्ञानाज् जपन्न् उपवसेद् दिनम् ॥ २.२२० ॥**

पूर्वसन्ध्याव्यतिक्रमे पश्चिमसन्ध्याव्यतिक्रमे रात्रौ भुक्तित्यागो जपश् च । तथा च गौतमः- "सूर्याभ्युदितो ब्रह्मचारी तिष्ठेद् अहर् भुञ्जानो ऽभ्यस्तमितश् च रात्रिं जपन् सावित्रीम्" (ग्ध् २३.२१) इति । अपरे त्व् आहुः । "**जपन् उपवसेद् दिनम्**" इति उभयसन्ध्याव्यतिक्रमे पश्चिमसन्ध्या व्यतिक्रमे ऽपि प्रत्येकं तच् चानेन स्मृत्यन्तरेण न सम्बध्यते । इदं चान्यत् प्रकृतार्थसामर्थ्याभिधानाय तदुपो[द्]बलकं शिष्यते ।

**सुर्येण ह्य् अभिनिम्लुक्तः शयानो ऽभ्युदितश् च यः ।  
प्रायश्चित्तम् अकुर्वाणो युक्तः स्यान् मनतैनसा ॥ २.२२१ ॥**

प्रायश्चित्तार्थवादो ऽयं सन्ध्योपासनस्य तदनुष्ठानाभिनिवेशप्रयोजनः यतश् चैतद् एवम् अतस् तत्परिहारार्थम् ।

**आचम्य प्रयतो नित्यम् उभे सन्ध्ये समाहितः ।  
शुचौ देशे जपञ् जप्यम् उपासीत यथाविधि ॥ २.२२२ ॥**

प्रकरणान् नियमगौरवार्थ एवायं सन्ध्योपासनस्य पुनर् उपदेशः उपसंहारो वायं प्रकरणान्ते स्तुतिरूपः सन्ध्य्पासननियमस्यानुष्ठानादरार्थः । बहिर्ग्रामदेशगणविधिसम्बन्धेन वा इदम् अस्य पुनर् अभिधानम् आश्रमब्रह्मचर्यार्थम् । तथा चोक्तम् अत्र- "**शुचौ देशे जपञ् जप्यम् उपासीत यथाविधि**" इति । वेदग्रहणं ब्रह्मचारिण एव वा वयोविभागेन सामथ्यपिक्षया (सामर्थ्यापेक्षया?) तपोविशेषार्थं सन्ध्योपासनोपदेशः ।

**यदि स्त्री यद्य् अवरजः श्रेयः किञ्चित् समाचरेत् ।  
तत् सर्वम् आचरेद् युक्तो यत्र वास्य रमेन् मनः ॥ २.२२३ ॥**

स्त्रीशुद्रमन्त्राप्रैबद्धम् अपि (?) सच् छ्रेयो धर्माख्यं यदि किञ्चित् समाचरेत् कुतस्चिद् आगमय्य अग्रन्थकं (?) तत्सर्वम् आचरेत् आचरितुम् अस्य युक्तो ऽसौ धर्मश्रद्धया किं पुनः श्रुतसकाशात् इत्य् अधिकारविरोधे सति स्त्रीशूद्राद् अप्य् आगमय्य युक्तः स्वधर्मो ऽनुष्ठातुम् । किं पुनर् गुरोर् ग्रन्थकः शिष्टाचाराद् अन्यस्माद् वा इति । स्मृतिपरम् एतत्, ब्रह्मचारिधर्माणाम् अनुक्तधर्मसङ्ग्रहपरं वा । "**यत्र वास्य रमेन् मनः**" । तद् अभ्यसेद् विहितं स्वाध्यायशुश्रूषेन्द्रियजयादिना विहितम् । विशेषार्थः पुनर् अयम् उपदेशः । अन्यथाविहितविधानाद् अकौशलप्रसङ्गः स्यात् । **[१०२]** धर्मशास्त्रप्रयोक्ता । "**यदि स्त्री यद्य् अवरजः श्रेयः किञ्चित् समाचरेत्**" इत्य् अत्र धर्मः श्रेयान् इत्य् उक्तम् । तत् किम् एष एव पुरुषार्थ इति । नेति । उभे (?) । किं तर्हि ।

**धर्मार्थाव् उच्यते श्रेयः कामार्थौ धर्म एव च ।  
अर्थ एवेह वा श्रेयस् त्रिवर्ग इति तु स्थितिः ॥ २.२२४ ॥**

अर्थसुखयोर् अनुज्ञातार्थम् इदम् आरभ्यते । कथं धर्माविरोधे सति नात्यन्तं निःसुखः स्याद् एवं नात्यन्तम् अर्थतापेक्ष्यते । परस्परापेक्षत्वाद् एतेषाम् । तथा च वक्ष्यति- 

> परित्यजेद् अर्थकामौ यौ स्यातां धर्मविवर्जितौ ।   
> धर्मं चाप्य् असुखोदर्कं लोकसङ्क्रुष्टम् एव च ॥ (म्ध् ४.१७६)

इति । सप्तप्रकारप्रपञ्चनिदर्शनार्थश् च पुरुषस्य पञ्चतयोपदेशः । आचार्यादीनाम् अवमानप्रतिषेधार्थम् इदम् अधुनोच्यते, शुश्रूषाशेषतया स्वतन्त्रं वा ।

**आचारयश् च पिता चैव माता भ्राता च पूर्वजः ।  
नार्तेनाप्य् अवमन्तव्या ब्राह्मणेन विशेषतः ॥ २.२२५ ॥**

ब्रह्मचारिणाम् उपदिष्टो ऽप्य् अयं धर्मः सामर्थ्याद् इतरेषाम् अपि द्रष्टव्यः । तथा च लिङ्गानि वक्ष्यति । नावमन्तव्या इत्य् अस्य विधेः स्तुत्यर्थम् इदम् आरभ्यते । यस्मात् (?) ।

**आचार्यो ब्रह्मणो मूर्तिः पिता मूर्तिः प्रजापतेः ।  
माता पृथ्व्या मूर्तिस् तु भ्राता स्वो मूर्तिर् आत्मनः ॥ २.२२६ ॥  
यं मातापितरौ क्लेशं सहेते सम्भवे नृणाम् ।  
न तस्य निष्कृतिः शक्या कर्तुं वर्षशतैर् अपि ॥ २.२२७ ॥**

<u>सम्भवकार्ये स्थितिवृद्धिसुरवा(षु अश?)कयसम्भवो गुणतः ते हि मातापित्रोः श्लेष(क्लेश?)साध्ये न सम्भवः</u> (?) एवम् आचार्यो विशिष्यानुशासने क्लेशानुभवाद् अनुपदिष्टो प्य् अत्र समानकार्यत्वात् गृह्यते प्रकृतत्वाद् उत्तरत्र वर्णाचरणभ्राता (?) । यतश् चैतद् एवम् अतः ।

**तयोर् नित्यं प्रियं कुर्याद् आचार्यस्य च सर्वदा ।**

न केवलं नावमन्तव्या प्रियं तेषाम् अपरं कर्तव्यम् । प्रियग्रहणं च हितदर्शनार्थम् अस्य स्तुतिर् उत्तरत्र श्लोकार्थः । 

**तेष्व् एव त्रिषु तुष्टेषु तपः सर्वं समाप्यते ॥ २.२२८ ॥**

यत एतद् एवं कर्तव्यं नान्यद् इत्य् अर्थवादः (?) । किं च तेषां प्रियं शुश्रूषा । यद् अयम् आह

**[१०३]  तेषां त्रयाणां शुश्रूषा परमं तप उच्यते ।  
न तैर् अनभ्यनुज्ञातो धर्मम् अन्यं समाचरेत् ॥ २.२२९ ॥**

स्मृतिमात्रम् एतन् न त्व् अन्यधर्माचारप्रतिषेधः, तदुपदेशसामर्थ्यात् । यतश् चैतति –

**त एव हि त्रयो लोकास् त एव त्रय आश्रमाः ।  
त एव हि त्रयो वेदास् त एवोक्तास् त्रयो ऽग्नयः ॥ २.२३० ॥**

किञ्चित् सामान्याद् अयम् अग्निविभागः । तत्प्रतिषेधार्थम् इदम् आरभ्यते ॥

**[* २३१–२४१ गिवेन् गिवेन् अफ़्तेर् १२५ इन् मनुस्च्रिप्त्]  
[७६]  
पिता वै गार्हप्त्यो ऽग्निर् माताग्निर् दक्षिणः स्मृतः ।  
गुरुर् आहवनीयस् तु सागित्रेता गरीयसी ॥ २.२३१ ॥**

एवं च सति ।

**त्रिष्व् अप्रमाद्यन्न् एतेषु त्रीन् लोकान् विजयेद् गृही ।  
दीप्यमानः स्ववपुषा देववद् दिवि मोदते ॥ २.२३२ ॥**

अयं पुनर् लोके विभागः किञ्चित् सामान्याद् एव स्तुत्यतिशयार्थः ।

**इमं लोकं मातृभक्त्या पितृभक्त्या तु मध्यमम् ।  
गुरुशुश्रूषया त्व् एवं ब्रह्मलोकं समश्नुते ॥ २.२३३ ॥**

एवं च श्रद्दधानस्य (?) ।

**सर्वे तस्यादृता धर्मा यस्यैते त्रय आदृताः ।  
अनादृतास् तु यस्यैते सर्वास् तस्याफलाः क्रियाः ॥ २.२३४ ॥**

अन्यक्रिया नैष्फल्याभिधानम् इदं विधिस्तुत्यर्थम् उपदेशसामर्थाद् इत्य् उक्तम् । तथा च ।

**यावत् त्रयस् ते जीवेयुस् तावन् नान्यं समाचरेत् ।  
तेष्व् एव नित्यं शुश्रूषां कुर्यात् प्रियहिते रतः ॥ २.२३५ ॥**

किं चान्यत् ।

**तेषाम् अनुपरोधेन पारत्र्यं यद् यद् आचरेत् ।  
तत् तन् निवेदयेत् तेभ्यो मनोवचनकर्मभिः ॥ २.२३६ ॥**

यस्मात् –

**त्रिष्व् एतेष्व् इतिक्र्त्यं हि पुरुषस्य समाप्यते ।  
एष धर्मः परः साक्षाद् उपधर्मो ऽन्य उच्यते ॥ २.२३७ ॥[७७]**  

स्तुतिपरम् एतत् । किं चान्यत् । पूर्वत्रोक्तं ब्रह्मचारिणो ब्राह्मणस्याध्ययनं तत् पुनर् उक्तव्यतिरेकेण क्षत्रियवैश्याभ्याम् अप्राप्तं तद् विधीयते ।

**श्रद्दधानः शुभां विद्याम् आददीतावराद् अपि ।  
अन्त्याद् अपि परं धर्मं स्त्रीरत्नं दुष्कुलाद् अपि ॥ २.२३८ ॥**

**श्रद्दधानो** ऽभिवादादेः श्रेय इत्य् एवं स्थितः प्राज्ञः (?) । शोभते ऽनया आत्मेति **शुभा वेदविद्या** । ताम् **आददीतापराद् अपि** । क्षत्रियाद् वैश्याद् वा । न तु शूद्राद् इति वक्ष्यामः । अस्य दृष्टान्तार्थवादः । उक्तं हि पुरस्ताद् "**अन्त्याद् अपि परं धर्मम्**" आददीत स्मार्तम् आददीत "**स्त्रीरत्नं दुष्कुलाद् अपि**" । यस्माद् आददीत इति । "यदि स्त्री यद्य् अवरजः" (म्ध् २.२२३) इत्य् अत्र चोक्तम् एवैतत् । यथा स्त्री शूद्राद् अपि हीना स्मार्तधर्मोपादानम् एवं "**श्रद्दधानः शुभां विद्याम् आददीतावराद् अपि**" । क्षत्रियाद् वैश्याद् वेति वक्ष्यामः । अथ वा दृष्टार्थसम्बन्धेनेदं दृष्टान्तद्वयं पूर्वविधेर् अर्थवादीक्रियते । कुशतः (?) **अन्त्याद् अपि** शूद्रात् **परं धर्मं** दृष्टार्थपुरुषार्थहेतुं व्यवस्थारूपं लौकिकं **स्त्रीरत्नं** चावैधव्यादिगुणहेतुलक्षणसम्पदा दृष्टान्तार्थवादकं हीनक्रियाद् एवाददीत न तु पातकिकुलादिभ्यो यथैवं ब्रह्मचार्य् अपि **श्रद्दधानः** प्रतिविशिष्टम् अदृष्टपुरुषार्थसाधनभूतां **वेदविद्यां** हीनाद् अप्य् (?) **आददीतेति** वाक्यार्थः । तद् वै स्पष्टार्थम् इदम् । अधुनोच्यते लोकप्रवादः ।

**विषाद् अप्य् अमृतं ग्राह्यं बालाद् अपि सुभाषितम् ।  
अमित्राद् अप्य् सद्वृत्तम् अमेध्याद् अपि काञ्चनम् ॥ २.२३९ ॥**

यथावोचाम एवं लोकप्रवादो ऽप्य् अयं दृष्टः । तद् अपि प्रायस् त्व् एवम्- "असतः सद् उपादेयम्" इति । एवं च सति ।

**स्त्रियो रत्नान्य् अथो विद्या धर्मः शौचं सुभाषितम् ।  
विविधानि च शिल्पानि समादेयानि सर्वतः ॥ २.२४० ॥**

एवं प्रकरणार्थोपसंहारः प्रकृतार्थशेषतया । यथेमे प्रत्यक्षफलत्वाद् असदाश्रया अपि सन्त उपादीयन्ते, एवं विद्याप्य् अदृष्टार्थतयार्थवादो ऽयम् (?) । न हेतुः । अत्र च विषादिः न वृत्तिप्रयोजनाद् दृष्टार्थो गृह्यते । धर्मे स्त्र्यादिभिर् दृष्टार्थैर् अनयोः समानाधिकरण्यात् । रत्नशब्दः च **स्त्रीविद्याधर्मशौचसुभाषितशिल्पानां** पुरुषार्थसाधनविद्यापेक्षया स्तुत्यर्थो लोकवद् विज्ञेयः । अधुना ब्राह्मणाभ्याम् आत्मेच्छया ब्रह्मचारिणो विद्याध्ययने प्राप्ते इदं नियमार्थम् आपत्कालगुणविधानं (?) प्रदृश्यते (प्रस्तूयत्?) ।

**[७८]  
अब्राह्मणाद् अध्ययनम् आपत्काले विधीयते ।  
अनुव्रज्या च शुश्रूषा यावद् अध्ययनं गुरोः ॥ २.२४१ ॥**

**अब्राह्मणाद्** इत्य् अयम् अनुवादः आपत्कालगुणविधिसम्बन्धेन । को ऽयम् अब्राह्मणो नाम (१ अक्ष् लचुन) र्न्नादेयम् । तथा च चूर्णिकाकारः- "न यवयुक्तम् अन्याधिकरणे तथा व्यर्थ" इति । शूद्रस्याप्य् अध्ययनाधिकाराद् वा स्वीकरणसम्भवे (?) कथम् अस्माद् अध्ययनम् अस्य न्यायात् । अथासम्भवे सति तदध्ययनम् अविश्यं शूद्राद् भविष्यति । एवं तर्हि, लिङ्गान् नाम शूद्राद् अब्राह्मणाद् अध्ययनम् अनुजानाति । वक्ष्यति श्राद्धप्रकरणे "शूद्रशिष्यो गुरुश् च" (म्ध् ३.१५६) इति । पारिशेष्याद् अब्राह्मणाभ्यां क्षत्रियवैश्याभ्याम् **अध्ययनम् आपत्काले विधीयते** । अवशयकरणीयस्य अतिक्रम आपत्कालः । तत्रायं विधिर् अभाववैकल्पिको द्रष्टव्यः नात्मेच्छयाप्य् आपदि । क्षेपं पठन्ति । तेषाम् इयं व्याख्या- "आपदि कल्प्यते समर्थो भवति नान्यदा यः स आपत्कल्पः । अथ वापद्विधिर् आपत्कल्पः । अनुवृद्ध्या तुं (?) शुश्रूषा अन्यशुश्रूषाप्रतिषेधो ऽयं प्रसिद्ध्यपुनर्वचनात् । न चेदं प्रवार(पाठ?)काध्ययनकाले ऽनुव्रज्याज्ञानं तथार्थसिद्धत्वाद् अवचनीयं (?) स्याद् यतस् तदुत्तरकालम् इदर्थवद् (?) वेदितव्यम् । तथा च "**यावद् अध्ययनं गुरोः**" इत्य् एतत् स्नानोत्तरकालं तन्निवृत्तिसमर्थं भवति । न प्रपाठाध्ययनकाले । प्रत्यहमध्ययनशब्देन चाध्ययनकार्यं ग्रहणम् उच्यते । एवं च यद् वेदग्रहणं यावद् अध्ययनम् इदं विज्ञेयम् । अथ वा "श्रद्दधानः शुभां विद्याम्" (म्ध् २.२३८) इति नेदं वेदविद्याग्रहणम् अत्र शिष्यते । किं तर्हि । विषयम् अहुताशनिव्यावृत्तिमन्त्रो (?) दृष्टार्थ उच्यते । एवं च नेदं ब्राह्मणाध्ययनविध्यर्थम् । किं तर्हि । विक्ष्यमाणयोर् विधिशेषो ऽयर्थवादः (?) । एवम् उत्तराव् अपि दृष्टान्तौ विज्ञेयौ । दृष्टार्थसम्बन्धेनैव "अन्त्याद् अपि परं धर्मं स्त्रीरत्नं दुष्कुलाद् अपि" (म्ध् २.२३८) इति कृतव्याख्यानौ दृष्टान्तौ । तथा च लोकवादः- "विषाद् अप्य् अमृतं ग्राह्यम्" (म्ध् २.२३९) इति । अयं च श्लोकोक्तेर् असम्बन्धार्थः (??) । स्त्र्योदयान्यर्थो (?) विद्येति चार्थवादप्रकरणार्थम् । अधुना तु निस्पष्टीकरोति । यथा चैते एवम् अब्राह्मणाद् अध्ययनं विधीयते । एवं च (न?) पूर्वोक्तार्थवादम् अनुवाधः । किं तर्हि । विधिः । तथा चोक्तम् । तच् च पुनर् अध्ययनम् अस्य स्याद् आपत्कालेनान्यत्रैवम् इदम् उभयविधानम् अध्ययनक्रियायाः कालस्य च वाक्यभेदे सत्य् अब्राह्मणाद् अध्ययनान् नैष्ठिकस्य (?) यावज्जीवम् । तत्रापत्स्थितौ (?) प्राप्तायाम् इदम् । न शास्त्रे अस्य प्रत्यभिवादलक्षणस्येदं रूपोदाहरणम् । आयुष्मान् भव (?) सौम्य देवदत्त इति । स्तुत्यर्थम् इदम् अधुनाद्योच्यते ॥

**[बच्क् तो १०३]  
नाब्राह्मणे गुरौ शिष्यो वासम् आत्यन्तिकं वसेत् ।  
ब्राह्मणे वाननूचाने काङ्क्षन् गतिम् अनुत्तमम् ॥ २.२४२ ॥**

शास्त्राद् अर्थाच् (?) चाप्राप्तस्य विधेर् अयं (?) प्रतिषेधः । य एवं च नैष्ठिकस्य एव दुश्शुश्रूषुगुरुर् (?) ब्राह्मण एव स्यान् न जातिमात्र एवं तर्हि अभिजन्मादिगुणवान् इति ।

**यदि त्व् आत्यन्तिकं वासं रोचयेत गुरोः कुले ।  
उक्तः परिचरेद् एनम् आ शरीरविमोक्षणात् ॥ २.२४३ ॥**

यदि त्व् आत्यन्तिकम् इति विकल्पेन निर्देशात् नैष्ठिकब्रह्मचर्यम् अविकल्पेनोक्तं भवति । तच् चोत्तरत्र प्रदर्शयिष्यामः । वेदशास्त्रं न्यायविरोधेन ।

**आ समाप्तेः शरीरस्य यस् तु शुश्रूषते गुरुम् ।  
स गच्छत्य् अञ्जसा विप्रो ब्रह्मणः सद्म शाश्वतम् ॥ २.२४४ ॥**

नैष्ठिकस्तुतिर् इयं फलविधिना ।

**न पूर्वं गुरवे किञ्चिद् उपकुर्वीत धर्मवित् ।  
स्नास्यंस् तु गुरुणाज्ञप्तः शक्त्या गुर्वर्थम् आहरेत् ॥ २.२४५ ॥**

**न पूर्वं गुरवे किञ्चिद् उपकुर्वीत** । दुःखम् उत्पाद्य इति वाक्यशेषः । एवं दुःखम् (?) उत्पाद्याध्ययनप्रतिषेधो ऽयं न [सर्वप्रतिषेधः?] । सर्वप्रतिषेधे तूक्तशास्त्रविरोधाह् स्यात् । अर्थदाध्याप्यो "धर्मार्थौ यत्र न स्याताम्" [म्ध् २.११२] इति च । प्रकरणाच् च शिष्योपदेशो ऽप्य् अयम् विरोधे (?) ऽपि यो ऽप्य् अयम् उपदेशो (?) मन्तव्यः । अथ वापि तद्दानप्रतिषेधो ऽयं गुर्वर्थस्तुत्यर्थः । उक्तसामर्थात् । इदानीं गुर्वर्थं दर्शयति ।

**क्षेत्रं हिरण्यं गाम् अश्वं छत्रोपहम् अन्ततः ।  
धान्यं वासांसि शाकं वा गुरवे प्रीतिम् आहरेत् ॥ २.२४६ ॥[१०४]**  

गुर्वर्थविध्यर्थश्लोकः । क्षेत्रादीनां ग्रहणं सर्वद्रव्यप्रदर्शनार्थम् । सपरिसङ्ख्यैषा ।

**आचार्ये तु खलु प्रेते गुरुपुत्रे गुणान्विते ।  
गुरुदारे सपिण्डे वा गुरुवद् वृत्तिम् आचरेत् ॥ २.२४७ ॥  
एतेष्व् अविद्यमानेषु स्थानासनविहारवान् ।  
प्रयुञ्जानो ऽग्निशुश्रूषां साधयेद् देहम् आत्मनः ॥ २.२४८ ॥**

नैष्ठिकब्रह्मचर्यविध्यर्थाव् इमौ श्लोकौ ।

**एवं चरति यो विप्रो ब्रह्मचर्यम् अविप्लुतः ।  
स गच्छत्य् उत्तमस्थानं च चेहाजायते पुनः ॥ २.२४९ ॥**

अधिकृतब्रह्मचरस्तुतिर् इयं फलविधिनेति ॥

**श्री श्री श्रिः ।  
इति मनुशास्त्रे भृगुप्रोक्तसंहिताविवरणे भारुचिकृते द्वितीयो ऽध्यायः ॥**

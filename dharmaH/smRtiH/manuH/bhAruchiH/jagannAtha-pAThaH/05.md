+++
title = "०५"
+++
**पञ्चमो ऽध्यायः  
श्रुत्वैतान् ऋषयो धर्मान् स्नातकस्य यथोदितान् ।  
इदम् ऊचुर् माहात्मानम् अनलप्रभवं भृगुम् ॥ ५.१ ॥**

मनुप्रभवः प्रथमे ऽध्याये भृगुर् उक्तः, "अहं प्रजाः सिसृक्षुस् तु" (म्ध् १.३४) इति । अत्र श्लोके "**अनलप्रभव**" इत्य् उक्तम् । अत्र समाधिः – सर्वधर्मतत्त्वप्रकाशेनाज्ञानतमोनिवर्तनाद् अनलप्रभव इवायम् उपचर्यते । गुणतः सत्त्वबाहुल्याद् वा तत्कार्यकारणस्य पुराणदृष्ट्या वा तत्त्वभ्यस्य (?) भृगोर् अनलप्रभवत्वं श्रूयते वरुणयज्ञे (?) । अधुना यद् उक्तम् ज्ञानवन्तो महर्षयस् तद् दर्शयति –

**एवं यथोक्तं विप्राणां स्वधर्मम् अनुतिष्ठताम् ।  
कथं मृत्युः प्रभवति वेदशास्त्रविदां प्रभो ॥ ५.२ ॥**

**कथं**शब्दः क्षेपेण मृत्युना भवितव्यम् । एवम् आचारतां तेषां यस्माद् अत्रोक्तम् "आचाराल् लभते ह्य् आयुः" (म्ध् ४.१५६) इत्येवमादीति । कथं (?) पुनर् अजरामरा वेदशास्त्रविदो, यत एवं वक्ति । नेत्य् उच्यते । दृष्टविरोधाच् छाव (?) कर्मोपदेशात् शास्त्रविरोधाच् च । किं तर्हि । वेदशास्त्रोपदिष्टाद् आयुषः प्राग् एव धर्ममरणम् अयुक्तम् अकालमृत्युसञ्ज्ञकम् । तथा च ये मृत्यव एकशतम् इतीदम् अथर्ववेदलिङ्गम् अकालमृत्यूनाम् । एवं च **कथं मृत्युः प्रभवतीति** पूर्णायुषः । एवम् आयुर्निमित्तसामग्र्य इति ।

**स तान् उवाच धर्मात्मा महर्षीन् मानवो भृगुः ।  
श्रूयतां येन दोषेण मृत्युर् विप्राञ् जिघांसति ॥ ५.३ ॥**

आदरोपदेशार्हम् अस्य प्रतिवचनं मन्यमानः प्रश्नस्य तान् ऋषीन् अभिमुखीकृत्यैवम् आदरेणेदं प्रतिज्ञावचनम् आह ।

**अनभ्यासेन वेदानाम् आचारस्य च वर्जनात् ।  
आलस्याद् अन्नदोषाच् मृत्युर् विप्रान् जिघांसति ॥ ५.४ ॥**

एवं यथोक्तविप्राणां स्वधर्मम् अनुतिष्ठताम् (म्ध् ५.२) इति प्रश्नः । "**अनभासेन वेदानाम्**" इत्येवमादिप्रतिवचनं तच् च नोपपद्यते, "स्वधर्मम् अनुतिष्ठताम्" इति पृष्टत्वात् । तस्य समाधिर् अयम् (?) । पूर्वोक्तो वेदाभ्यासादिपदार्थो नैकान्तेन (?) स्वधर्मः । किं तर्हि । अयम् अपरस् तद्धर्मः (?) **[२१४]** तद्दोषरिहाख्यो (?) वक्ष्यमाणः । तद्गौरवोपदेशपरम् इदं वाकोवाक्यं प्रश्नप्रतिवचनाख्यम् । एवं च कृत्वा पृथक्करणम् अस्य । भक्ष्यस्य लशुनादेर् गुरुणः पूर्वोक्तद्रव्याज्यास् (?) तथा च प्रायश्चित्तविशेषश्रवणमात्रात् –

> छत्राकं वड्वराहं च लशुनं ग्रामकुक्कुटम् ।   
> पलाण्डुं गृञ्जनं चैव मत्या जग्ध्वा पतेद् द्विजः ॥   
> अमत्यैतानि षड् जग्ध्वा कृच्छ्रं सान्तपनं चरेत् ।   
> यतिचान्द्रायणम् वापि शेषेषूपवसेद् अहः ॥ इति । (म्ध् ५.१९–२०)

एवं च सति यथा वेदानभ्यासाचारवर्जनालस्यानि पूर्णायुषो मरणहेतव एवम् (?) अयं विशेषेण दोषो वक्ष्यमानास् तथा च लशुनादिगुरुत्वप्रदर्शनं तत्परिवर्जनादरार्थं विज्ञेयम् । सो ऽयम् अन्नदोषो ऽधुनोच्यते ।

**लशुनं गृञ्जनं चैव पलाण्डुं कवकानि च ।  
अभक्ष्याणि द्विजातीनाम् अमेध्यप्रभवाणि च ॥ ५.५ ॥**

कवक–कत्युडुक (?) **अभक्ष्याणि द्विजातीनाम्** इति । शूद्रपर्युदासार्थं द्विजातिग्रहणम् । उपसंहारं चास्य प्रकरणस्यैवम् एव करिष्यन्न् इत्य् एतद् उक्तम् । **द्विजातीनां** भक्ष्याभक्ष्यम् अशेषत इति पूर्वाभोज्यप्रतिकरणे च चौर्थाध्यायोपदिष्टे ब्राह्मणग्रहणम्,

> नाश्रोत्रियतते यज्ञे ग्रामयाजिहुत तथा ।  
> स्त्रिया क्लीबेन च हुते भुञ्जीत ब्राह्मणः क्वचित् ॥ [म्ध् ४.२०५]

इति वचनात् "द्विजातिमुख्यवृत्तीनाम्" [म्ध् ३.२८६] इति वचनात् ब्राह्मणाधिकार एव । पूर्वस्मिन्न् अभोज्यान्नप्रकरणे विशेषतो वा ब्राह्मणानाम् । इह तु **द्विजानाम्** इति वचनाद् वर्णत्रयाधिकार एवं च प्रकरणे भेदो युक्त इति । **अमेध्यप्रभवानि** च माषादीनि ।

**लोहितान् वृक्षनिर्यासान् वृश्चनप्रभवांस् तथा ।  
सेलुं गव्यं पीयूषं प्रयत्नेन विवर्जयेत् ॥ ५.६ ॥**

**लोहितान् वृक्षनिर्यासान्** सल्लकीप्रभृतीनां (?) **वृश्चनप्रभवांश्** चालोहितानाम् अपि कपित्थादीनां **सेलुः** श्रीत(शृत)क्षीरस्य सानानिकाद् **पीयूष**साहचर्याद् विज्ञायते । **गव्यं** च **पीयूषम्** अनिर्दशायाः गोः क्षीरम् इति वक्ष्यति । निर्गतदशाहाया अपि पीयूषप्रतिषेधार्थो ऽयम् आरम्भः । यदि कदाचित् सम्भवत्य् असौ कस्यचिद् अपि पीयूषम् अस्य वा निर्गतदशाहस्य तत्र प्रतिषेधो विज्ञेयः । अन्ये त्व् आहुः **सेलुः** श्लेष्मान्तकः । 

**वृथा कृसरसंयावं पायसापूपम् एव च ।  
अनुपाकृतमांसानि देवान्नानि हवींषि च ॥ ५.७ ॥**

**वृथा** यद् अनुद्दिश्य देवादीन् स्वार्थं **कृसरादि** क्रियते । समाचाराच् च कृसरादीनि मोदकादीनाम् अपि प्रदर्शनार्थानि सर्वस्यैव च पातकस्य देवाद्यर्थस्याभोज्यत्वात् प्रायश्चित्तविशेषार्थः । कृसरादीनाम् उपदेशः आरम्भसामर्थाद् विज्ञायते । <u>ननु</u> चाकृतमांसं वृता मांसं विज्ञेयं कृसरादिवत् । तथा च समानत्वाद् अस्य **[२१५]** कृसरादिभिः ममेकत्रोपदेशो (?) युज्यते । एवं तर्हि **वृथा**शब्दस्याधिकृतत्वाद् **अनुपाकृत**शब्दो ऽत्र मासविशेषणत्वेनावक्तव्यो वेति पादपूरणार्थस् तस्योपदेशो युक्त इह पद्यग्रन्थे । एवं च सति नानेनानुपाकृतमांसगोव्यजनम् (?) उच्यते । यथा <u>केचिद्</u> आहुस् तथा यद् वक्ष्यति "प्रोक्षितं भक्षयेद् मांसम्" (म्ध् ५.२७) इत्य् अनेनास्य पौनरुक्त्यं परिहृतं भवति । <u>ननु</u> वा न द्वित्वम् "वृथामांसम्" (म्ध् ४.२१३) इत्य् उक्तत्वाद् एव चतुर्थाध्यायभोज्यप्रकरणे । <u>उच्यते</u> – भोक्तुस् तत्रोपदेशः प्रकरणसामर्थ्याद् इत्य् उक्तम्, न कल्पयितुः । तथा चानेन कारणेनास्य द्विरुपदेशः सिद्धो भवति । **देवान्नानि** निवेदकानि । <u>अन्ये</u> त्व् आहुः । यत् प्रकृत्यैव बलवत्पुरोडाशसदृशं (??) श्रद्धया क्रियते तच् चाभोज्यं सम्परिगृहाद् धविःशेषस्य पर्युषितस्यापि भक्ष्यतां वक्ष्यति । अतो हवींष्य् अप्रमत्तदेवता बहिर् ग्राह्यन्ते ऽथ वा हवींष्यत्वे (हविष्ट्वे)? नोपकॢप्तानाम् अयं प्रतिषेधः ।

**अनिर्दशाया गोः क्षीरम् औष्ट्रम् ऐकशफं तथा ।  
आविकं सन्धिनीक्षीरं विवत्सायाश् च घोः पयः ॥ ५.८ ॥**

उष्ट्रैकशब्दाविकानां वचसो नित्यप्रतिषेधः प्रायश्चित्तस्मृत्यन्तरसमाचाराद् विज्ञेयः । **सन्धिनीक्षीरं** या सायम् अदुग्धा प्रातस् तद् उच्यते । गर्भिणी या सन्धिनी । ये (?) गर्भसम्बन्धाद् धेतोः (?) सन्धिनीक्षीरं पठन्ति तेषाम् अतिशयो विवक्षितः । यद्य् अयम् अस्ति पाठः सवत्साया अपि (?) । **विवत्सायाश् च** विनाकृतवत्साया (?) मृतवत्साया वा । गोग्रहणाच् चाजामहिष्योर् अप्रतिषेधः ।

**आरण्यानां च सर्वेषां मृगाणां माहिषं विना ।  
स्त्रीक्षीरं चैव वर्ज्यानि सर्वशुक्तानि चैव हि ॥ ५.९ ॥**

[एद्. अत्र पूर्वार्धे "सर्वेषां मृगाणां महिषम्" इत्य् अत्र "सर्वासां गृगीणां महिषीर्" इति व्याख्योद्धृतं पाठान्तरम्]

पुल्लिङ्गनिर्देशे ऽपि च सति मृगमहिषशब्दयोः पयःपानप्रतिषेधे प्रकरणात् स्त्रीविषयत्वं विज्ञेयम् । ज्ञातिनिर्देशो वा लिङ्गसङ्ख्ययोर् अविवक्षा । पाठान्तरे चास्मिंश् चोद्यानवकाश एव, "**आरण्यानां च सर्वासां मृगीणां महिषीर् विना**" इति । "**स्त्रीक्षिरं चैव वर्ज्यानि**" इत्य् अत्र **एव**शब्दात् सार्वत्रिको ऽस्य प्रतिषेधः । अज्ञानादिष्व् अपीति **सर्वशुक्तानि चेत्य्** अयम् उप(त्?)सर्गो ऽस्यापवादः ।

**दधि भक्ष्यं च शुक्तेषु सर्वं च दधिसम्भवम् ।  
यानि चैवाभिषूयन्ते पुष्पमूलफलैः शुभैः ॥ ५.१० ॥  
[२१६]**

अत्र **शुक्त**प्रतिषेधे पिष्टाक्तशुक्तप्रतिषेधः । **पुष्पमूलफलैः शुभैर्** इति । तथाजातीयस्य प्रतिप्रसवाद् अतो यानि स्वभावतः शुक्तानि पुष्पमूलफलानि तानि न प्रतिषिध्यन्ते । प्रायेण च पुष्पफलैर् अभिषेचनादिकाय पुष्पादिग्रहणं विज्ञेयम् । न त्व् अनेनेक्षुगुडादीनां प्रतिषेधः । एवं च सत्य् आचारविरोधी स्मृत्यर्थः कल्पयितव्यः । शुभानां चाभ्यनुज्ञानाद् अशुभादिषु शीधुशुभस (?) प्रतिषेधः ।

**क्रव्यादः शकुनीन् सर्वान् तथा ग्रामनिवासिनः ।  
अनिर्दिष्टांश् चैकशफांस् टिट्टिभांश् च विवर्जयेत् ॥ ५.११ ॥**

**क्रव्यादो** मांसभक्षकान् एव गृह्णाति (?), नैवं चान्येषाम् उभभक्षणादीनां मयूरादीनां प्रतिषेधः । तथा **ग्रामनिवासिनः** अक्रव्यादो ऽपि पारावतादीन् **अनिर्दिष्टांश्** **चैकशफान्** इति शास्त्रान्तरे एकशफा (?) एव प्रतिषिध्यन्ते । अस्त्रादयो (?) निर्दिश्यन्ते च । एकशफश्रुतौ भक्ष्यत्वेन त्व् आशु बडवाम् आलभेत गौरमहत् (?) गर्दभं प्रजाकामतस् तस्य मांसम् अश्नीयाद् इत्य् आध्वर्यवश्रुतिस् तत्सिद्धत्वाद् एवास्यानारम्भ इति चेन् न । तद्दर्शनेन प्रवृत्तिप्रसङ्गात् प्रतिषेधः । ये त्वचान् आम्नाय इतिवत् **टिट्टिभं चैव वर्जयेच्** छुचि भक्ष्यम् अपि सन्तः –

**कलविङ्कं प्लवं हंसं चक्राह्वं ग्रामकुक्कुटम् ।  
सारसं रज्जुदालं च दात्यूहं शुकसारिके ॥ ५.१२ ॥**

**कलविङ्को** ग्रामचटको निगमेषूक्तः । ग्रामैकसां (?) प्रतिषेधे कलविङ्कस्य उभयनिवासाः प्रतिषिध्यन्ते । ते हि वर्षासु वनवासिनो भवन्ति । ग्**रामकुक्कुट**स्यारण्यप्रतिप्रसवार्थः प्रतिषेधः । यद्य् अपि चानयोर् विवस्थितो निवासः । तथाप्य् एकजातित्वात् सन्दिह्यते । भक्ष्य एकारोहिण इति चेद् भवादीनाम् (?) अपि देशान्तरादिष्व् आकारो भिद्यते । अतो ऽस्या जातेर् उभयत्र निवासात् कलविङ्कवद् एव युक्तम् । **रज्जुदालो** ऽरज्जुदालो वा । शकुनिस् तन्मध्यपाठाच् छाकुनिकेभ्य उपलब्धव्यः । <u>अन्ये</u> तु **रज्जुदालं** श्लेष्मातकम् आमनन्ति । तस्य च प्राणिमध्ये ग्रहणन् तच्छेदस्थिमत्प्रायश्चित्तसाम्यं तद् अयुक्तं च किं मध्योपदेशात् । उक्तं च श्लेष्मातकसेलुशब्देन "सेलुं गव्यं च पीयूषम्" (म्ध् ५.६) इत्य् अत्र देशान्तरप्रयोगदर्शनात् । प्रसिद्धम् अन्यत् ।

**प्रतुदान् जालपादांश् च कोयष्टिनखविष्किरान् ।  
निमज्जतश् च मत्स्यादान् सौनं वल्लूरम् एव च ॥ ५.१३ ॥**

प्रतुद्य ये भक्षयन्ति ते **प्रतुदाः** । **जालपाद**ग्रहणाच् च प्लवभासचक्रपादानां सिद्धे प्रतिषेधे नित्यार्थं तद्ग्रहणम् । एवं च (प्रतुदां?) जालपादानां विकल्पः प्रतिषेधस्यानुमीयते । **[२१७]** **कोयष्टिः** शाकनिकेभ्य उपलब्धव्यः । [**विष्किरो**] नखैर् विष्कीर्य भक्षणात् । न च विष्किराः कुक्कुटादयः । एवं च ग्रामकुक्कुटप्रतिषेधाद् आरण्यस्याभ्यनुज्ञा । मयूरलावकादयस् तर्हि कहं भक्ष्यन्ते (?) आपस्तम्बमतेन कुक्कुटो न च विष्किराणाम् इति । एवं च मयूरादीनाम् अभ्यनुज्ञा । कुक्कुटस्यारण्यस्याप्रतिषेधः । तुल्यबलविरोधे विकल्प आश्रयणीयः । **सौनं वल्लूरं** भक्षाणाम् अपि ।

**बकं चैव बलाकां च काकोलं खञ्जरीटकम् ।  
मत्स्यादान् विड्वराहांश् च मत्स्यान् एव च सर्वशः ॥ ५.१४ ॥**

**बकबलाककाकोल**निमज्ज**मत्स्यादानां** प्रतिषेधे सिद्धे मत्स्याग्रहणात् तदन्येषां विकल्पः प्रतिषेधस्यानुमीयते । मत्स्यादा अपक्षिणो ऽपि । मत्स्यादग्रहणेनाभक्ष्या विज्ञेया मेनकादत्तः (मौकल्यादयः?) क्रियानिमित्तत्वात् मत्स्यादशब्दस्य । **काकोल**श्येनः देशान्तरसिद्धः । अयं साब्धीकेष्व् एवम् उच्यत इति ल(?) सिद्धं **विड्वरह**प्रतिषेधाच् चारण्यभवाभ्यनुज्ञा (?) । ग्रामभवादिप्रतिषेधश् (?) च पूर्वत्र प्रकरणाच् छकुनिविशेषार्थो विज्ञेयः । एवं चेह **विड्वराह**ग्रहणम् अर्थवद् भवति । "**मत्स्यान् एव च सर्वशः**" इत्य् अयम् उत्सर्गः सामान्यविषयः मत्स्यनिन्दार्थवादः ।

**यो यस्य मांसम् अश्नाति स तन्मांशद उच्यते ।  
मत्स्यादः सर्वमांसादस् तस्मान् मत्स्यान् विवर्जयेत् ॥ ५.१५ ॥**

यथा पुरुषादः सर्पादः वृषदंश एवम् इहापीति । अधुना तज्जातिविशेषाश्रयेण प्रतिषिद्धस्य मांसस्य भक्षणं प्रतिप्रसूयते ।

**पाठीनरोहिताव् आद्यौ नियुक्तौ हव्यकव्ययोः ।  
राजीवाः सिंहतुण्डाश् च सशल्काश् चैव सर्वशः ॥ ५.१६ ॥**

**पाठीनरोहितौ हव्यकव्ययोर्** अनेनानुज्ञातौ । **राजीवाः सिंहतुणाश् च** । **च**कारकरणेन समुच्च्ययार्थेन नियोगत एवेति विज्ञायते । **सशल्कास्** तु **सर्वश एवेति** (?) वचनाद् अनियोगेत् ऽपि च **रोहित**ग्रहणेन च **सशल्कानां** विकल्पेन भक्षणम् अनुमीयते । 

**न भक्षयेद् एकचरान् अज्ञातांश् च मृगद्विजान् ।  
भक्ष्येष्व् अपि समुद्दिष्टान् सर्वान् पञ्चनखांस् तथा ॥ ५.१७ ॥**

**एकचराः** सर्पादयः **अज्ञाताश् च** तज्जातीनाम् अतो **मृगद्विजाः** शिष्टैर् अन्यैर् वा वाहगोचरैः (?) **भक्ष्येष्व्** अप्रतिषिद्धेष्व् **अपीत्य्** अर्थः । समुद्दिष्टा इव **समुद्दिष्टाः** । प्रतिषेधभक्षणाद् अशनचिह्नेन परिहर्तव्यतयाविज्ञाता सन्दिग्धा तथा **पञ्चनखाश्** चेत्य् एवं पञ्चनखे चापि भक्षणप्रतिप्रसवार्थम् इदम् आह – 

**[२१८]  
श्वाविधं शल्यकं गोधां खड्गकूर्मशशांस् तथा ।  
भक्ष्यान् पञ्चनखेष्व् आहुर् अनुष्ट्रांश् चैकतोदतः ॥ ५.१८ ॥**

गोऽव्यजमृगांस् तत्र नियमं वक्ष्यति शास्त्रद्वयेन । गोऽव्यजस्य मृगाणां च अधुनाप्रसिद्धपरिवर्जनार्थम् अप्रकरणत्वे ऽपि प्रायश्चित्तम् इदम् उच्यते । अर्थवायाह –

[हेरे एद्. इन्सेर्त्स् अफ़्तेर् गोऽव्यजस्य- गोः अवेः अजस्य चेत्य् अर्थः प्रतीयते । समस्तपदस्यास्य प्रयोगे प्राय एकवचनं प्रयुक्तं भारुचिना । २७तमस्य श्लोकस्य व्याख्यायाम् एकत्र बहुवचनप्रयोगो ऽपि दृष्टः । समाहारद्वन्द्व इति परिगणय्य एकवचनप्रयोगः निर्वाह्यो वेत्य् अत्र दोषज्ञाः प्रमाणम्]

**छत्राकं विड्वराहं च लशुनं ग्रामकुक्कुटम् ।  
पलाण्डुं गृञ्जनं चैव मत्या जग्ध्वा पतेद् द्विजः ॥ ५.१९ ॥  
अमत्यैतानि षड् जग्ध्वा कृच्छ्रं सान्तपनं चरेत् ।  
यतिचान्द्रायणं वापि शेषेषूपवसेद् अहः ॥ ५.२० ॥**

मतिपूर्वभक्षणं पातकं सुरापानप्रायश्चित्तं तत् सामान्याद् वक्ष्यति – "गर्हितान्नादयोर् जग्धिः सुरापानसमानि षट्" (म्ध् ११.५७) इति । भोज्यान्नं शूद्राद् भुञ्जतश् च ब्राह्मणस्याविज्ञातसंसर्गदोषशुद्ध्यर्थम् इदम् आह –

**संवत्सरस्यैकम् अपि चरेत् कृच्छ्रं द्विजोत्तमः ।  
अज्ञातजग्धशुद्ध्यर्थं ज्ञातस्य तु विशेषतः ॥ ५.२१ ॥**

सर्वाभोज्यस्य परिग्रहस्वभावसंसर्गकालपरिणामस् तस्माच् छ्रेयस्कामेनात्मनः । अभक्ष्यभोज्यपेयानि प्रयत्नतः परिहरणीयानि । हिंसा शास्त्रे लक्षणा । यस्माद् अयम् आह –

**यज्ञार्थं ब्राह्मणैर् वध्याः प्रशस्ता मृगपक्षिणः ।  
भृत्यानां चैव वृत्त्यर्थम् अगस्त्यो ह्य् आचरत् तथा (पुरा?) ॥ ५.२२ ॥**

श्रुतिचोदिता **मृगपक्षिणो यज्ञे वध्या** इति । श्रुतिसिद्धम् अपीदाहृत्य [अनीमाहृत्य?] हरणस्यैतेन साम्योपदेशनार्थम् इदम् उच्यते । एवं च दृष्टान्तो ऽयं यथा **यज्ञार्थम्** एते **वध्यास्** तथा **भृत्या**हरणार्थम् अपीत्य् अत्र कारणोपचारम् आह्**आगस्त्यो** **ह्य् आचरत् तथा** प्रोक्षणम् अन्तरेणागस्त्यस् तान् उपकल्प्य यथा भृत्येभ्यो दैवम् अन्यत् स्याद् ध्याचारवतो न दोषः स्यात् । **ब्राह्मण**ग्रहणं चात्र प्रदर्शणार्थम् । तथा युधिष्ठिरादयः (?) अतिथ्यादिपूजायै धनायां प्रतिपेदिरे । एवं च सति युधिष्ठिरादिदर्शनेन स्वार्थम् अपीदम् "**यज्ञार्थं ब्राह्मणैर् वध्याः प्रशस्ता मृगपक्षिणः**" इति ग्रषुचन्न(?) भृत्यभरणदृष्टान्तायैव । तथा च ब्राह्मणम् – "तथैवादो मनुष्यस्य राजक आगते ऽयस्मिन्न्या (?) अभत्युक्षाणि **[२१९]** (अहस्त्यृक्षाणि?)तं वा वेहतं वा क्षदन्तम् एवम् एवास्मा एतत् क्षदन्ते यद् अग्निं मथन्याग्निविद् देवानां पशु" इत्याषट्त्रिशत्संवत्सरे मृगपक्षिवधो ऽत्र द्यतिग्येष्टिब्राह्मणम् इदं बह्वृचां द्रष्टव्यम् । भवति च तन्मासे न देवतायागः श्रुतिदर्शनाद् इत्य् एतद् आह –

**बभूवुर् हि पुरोडाशा भक्ष्याणां मृगपक्षिणाम् ।  
पुराणेष्व् ऋषियज्ञेषु ब्रह्मक्षत्रसवेषु च ॥ ५.२३ ॥**

षट्त्रिशसंवत्सरे मृगपक्षिवधो ऽनूद्यते ऽनया स्मृत्योक्ता । तत्रैकेषां मृगया जीवितात्यये च भृत्यानां भरणार्थ, स्मृत्यविरोधात् ।

**यत् किञ्चित् स्नेहसंयुक्तं भक्ष्यं भोज्यम् अगर्हितम् ।  
तत् पर्युषितम् अप्य् आद्यं हविःशेषं च यद् भवेत् ॥ ५.२४ ॥**

पर्युषितस्य भक्ष्यभोज्यस्य प्रतिषिद्धत्वाद् अयं प्रतिप्रसवो घृतादिस्नेहसम्बन्धे तस्य क्रियते । **अगर्हितं** च यद् अन्येनोपघातसम्बन्धेन भवति हविःशेषं चास्नेहसंयुक्तम् अप्य् आरम्भसामर्थाद् विज्ञायते ।

**चिरस्थितम् अपि त्व् आद्यम् अस्नेहाक्तं द्विजातिभिः ।  
यवगोधूमजं सर्वं पयसश् चैव विक्रिया ॥ ५.२५ ॥**

चिरं पर्युषितान्नम् अपि **यवगोधूमयोर्** विकाराणाम् **अस्नेहाक्तानाम्** अयं भक्षणप्रतिप्रसवः । पूर्वेणाप्राप्तत्वाद् आरभ्यते ।

**एतद् उक्तं द्विजातीनां भक्ष्याभ्हक्ष्यम् अशेषतः ।  
मांसस्यातः प्रवक्ष्यामि विधिं भक्षणवर्जने ॥ ५.२६ ॥**

पूर्वोक्तप्रकरणयोर् अयम् उपसंहारोपन्यासार्थः श्लोकः ।

**प्रोक्षितं भक्षयेन् मांसं ब्राह्मणानां च काम्यया ।  
यथाविधि नियुक्तश् च प्राणानाम् एव चात्यये ॥ ५.२७ ॥**

तत्र **प्रोक्षितं** नाम श्रुतिकर्माङ्गत्वात् गोऽव्यजानां प्रोक्षणसंस्कारवता यन् मांसम् अवदानहोमशिष्टम् । पुरोडाशं च तावत् **प्रोक्षितं** पशुप्रभवम् । **प्रोक्षित**शब्दो गुणवृत्त्योच्यते । तद् **भक्षयेत्** । न चायं विधिर् अर्थप्राप्तत्वात् भक्षणस्य । न च तद्भक्षणे प्रत्यवायः श्रूयते । यथोत्तर त्व् अविहितार्थातिक्रमे । अत एव नियमार्थत्वम् अस्य नेष्यते । यथोत्तरत्र परिशेषाद् अन्योपायभक्षणप्रतिषेधार्थे ऽयं परिसङ्ख्या । कथम् । यथा गवादीनाम् अप्रतिषिद्धानां मांसस्य भक्षणम् अर्थाद् एवं गोऽव्यजस्यापि प्राप्तः सन् प्रतिषिध्यते ऽनेन । न च गवादिमांसवत् **[२२०]** कयादिनोपायेनोपादायातिथ्यादिभुक्तशिष्टं भक्षयेत् । छागादीनां मांसं कथं पुनः प्रोक्षितशब्देन (?) गोऽव्यजस्यैव ग्रहणं नाभ्येति येन गोऽव्यजानाम् एव प्रोक्षणार्हं यज्ञशास्त्र उपदिष्टम् । नातिशयाद् इदं कथं तर्हि । "षण्मासाच् छागमांसेन" (म्ध् ३.२६९) इत्येवमादि प्रोक्षितापेक्षम् एव तत् स्याद् वचनम् एव नाद्वेदो (?) केषा (?) । नास्त्य् अत्र मधुपर्कः । किं तर्हि पाक्षिके गोवधे तन्मांसभक्षणम् अप्रोक्षितत्वान् न प्राप्नोति । प्राप्नोत्य् एव, येन तस्मात् कालापस्येदं नंअप्रोणम् (प्रमाणम्?) । एवं त्व् असति, तद्भक्षणं युक्तम् । अथ वोत्सर्गपक्षे गौर् अस्य विषयः । "न त्वो वामाङ्घ्र स्यात्" इत्य् एतस्माद् विजातये वचनाद् वा दोषो न स्याद् इत्य् उक्तं यथा मेषच्छागमांसयोः श्राद्ध इति । केचित् त्व् अवशभक्षणानियमम् इदं कल्पयन्ति यथोत्तरत्र । तत् पुनर् युक्तम् अयुक्तं वेति विचारणीयम् । नियमभक्षणार्थवादासम्भवाद् यथोकत्वात् । न च मांसाभक्षणविधानम् अत्र युक्तम् । यत् तु वेदशास्त्रप्रमाणत्वात् तस्य कर्माङ्गभक्षणस्य विधानेपि (?) तदनुवादम् आहुर् उत्तरविधिस्तुत्यर्थम्, तेषाम् अहुतशिष्टस्याहुतशिष्टस्य च (?) छागादीनां मांसस्य भक्षणम् असत्य् अस्मिन् परिसङ्ख्याशास्त्रे प्राप्तं भवतु, एवं को दोषः । <u>नन्व्</u> अयं वक्ष्यमाणः "असंस्कृतान् पशून् मन्त्रैर् नाद्याद् विप्रः कथञ्चन" (म्ध् ५.३६) इति, एवं तर्ह्य् अस्माद् एव शास्त्राद् अस्य गोऽव्यजभक्षणप्रतिषेधसिद्धिः इति । इदं न वक्तव्यम् अभिधानेन चास्य पौनरुक्त्यम् आपद्यते । <u>तत्रेदम्</u> उच्यते । विधेः प्रतिषेधस्य वा शेषप्ररोचनार्थो विद्वेषणार्थो वार्थवादो युक्तो ऽभिधातुं यथोक्तं "नियुक्तस् तु यथान्यायम्" (म्ध् ५.३५) इत्यादि । यत् कारणम् एव हि पुरुषार्थायोपदेशवाक्याद् द्विप्रकारम् अपि समर्थं भवति, प्रवृत्तौ निवृत्तौ वा तत्स्वाभाव्याद् वा । यथा हि सर्वार्थवादानाम् आनर्थक्याद् अभाव एव प्रसज्येत । दृष्टश् च विहितार्थानुष्ठानाभिमुख्यजनकश् चार्थः कल्प्येत । तथापि तन्मांसं न भक्षयेत् । यस्माद् आह । 

> असंस्कृतान् पशून् मन्त्रैर् नाद्याद् विप्रः कदाचन ।  
> मन्त्रैस् तु संस्कृतान् अद्याच् छाश्वतं विधिम् आस्थितः ॥ [म्ध् ५.३६]

"मधुपर्के च" (म्ध् ५.४१) इत्य् एवम् अयं स्तुतिपरो ऽर्थवादो विज्ञेयः विहितार्थवेशेषकः । एवं च सत्य् अनुवादकृतः वृथामांसशब्दो यद्य् एकार्थो यदि भिन्नार्थः तथापि तदर्थविशेषप्रतीतिर् नान्तरेण प्रोक्षितभक्षितशास्त्राद् एव अद्यं च । न शास्त्रं च येनातस् तच्छेषतयेदं शास्त्रद्वयम् अभिधानार्हम् । अन्यथा हि तदभावः । अप्रतिषिद्धमांसानां गोऽव्यजादीनाम् अस्य नियमकारिणः शास्त्रस्याभावान् नियमेन तन्मांसभक्षणम् आपद्येत न च दह्यस(?) गन्तुं शक्यं शेषप्रतिपादन इति । "**ब्राह्मणानां च काम्यया**" भक्षयेद् इति वर्तते । कः पुनर् असौ । मधुपर्कातिथिर् अर्घ्याभिः गोः पशोर् वधपक्षे उत्सर्गपक्षे च न त्व् एव मासो ऽर्घः (?)स्याद् इत्य् अनेन न्यायेनाद्याद् अपि गोः पशोर् नियमतो भक्षयेद् ब्राह्मणकाम्ययानिमित्तेन दातृप्रार्थनया शास्त्रलक्षणस्य (?) ददातेस् तादर्थ्यानुग्रहाय भक्षयेद् गृह्यस्मृत्या मनुशास्त्रस्मृत्या **[२२१]** वानया । कथम् । येन ह्य् अप्रतिषिद्धम् अर्थप्राप्तम् उत्सृष्टमांसाशनं "निवृत्तिस् तु महाफला" (म्ध् ५.५६) इत्य् अनेन शास्त्रेण तस्येहाधिकारः । अनिष्टपशोर् वाहिताग्नेः प्रतिषिद्धमांसाशनस्य सामर्थ्याद् ग्राम्यतेयो(?) ऽभ्यनुत्सृष्टप्रतिषिद्धमांसाशनो ऽतिथिर् अर्थप्राप्तमांसभक्षः तं प्रत्य् अनर्थम् इदं नियोगशास्त्रं भवति । तथा चार्थवद् इदं भवति तथा युक्तं कल्पयितुम् । एवं चार्थवद् यथावोचाम । परिसङ्खैषा न पूर्ववत् । किं तर्हि । नियमः । तथा चावश्यभक्षणचोदिते तत्परिवर्जनाद्यतिक्रमप्रत्यवायः यथाविधि नियोगवत् । तथा च वक्ष्यति- "मधुपर्के च यज्ञे च" (म्ध् ५.४१) इत्येवमादि, वैशेषिकम् अर्थवादं सामान्यं च "नियुक्तस् तु यथान्यायम्" (म्ध् ५.३५) इति । एवं च सति नेदं भक्षयत उपायान्तरविधानम् उपदेशसामर्थ्याद् इत्य् उक्तम् । न च निव्ट्त्तप्रतिषिद्धमांसाशनयोर् ब्राह्मणकाम्यया (?) निमित्तेन मांसं भक्षयतः प्रत्यवायोत्पत्तिः, परार्थत्वाद् भक्षणस्य । इहोक्तशास्त्रनिगृहीतात्मना दात्रनुग्रहार्थम् अस्या स्वार्थं येनातो न धर्मव्यतिक्रमो ऽयं मांसे धा(?) भक्षणवत् ब्रह्मचार्य् एकन्नभोजनवच् चाविरोधः । यथा च ब्रह्मचारिण एकान्नमांसि कार्थभोजनप्रतिषेधे सति "कामम् अभ्यर्थितो ऽश्नीयाद् व्रतम् अस्य न लुप्यते" (म्ध् २.१८९) इत्य् एतस्माच् छास्त्रोपदेशसामर्थ्याद् अभ्यर्थितस्यैकान्नाशना मासिकाशनं च न व्रतविरोधे वर्तते एवम् इहापीति । विषम उपन्यासः । यत्कारणं ब्रह्मचारिणो हि युक्तं प्रवेश इत्य् उपदेशाद् व्रताविरुद्धमांसवर्जितं भोजनम् । इह तु निवृत्तप्रतिषिद्धमांसाशनयोः शास्त्रचयेन ब्राह्मणकाम्यया मांसं भक्षयतो निवृत्तिशास्त्रव्यतिक्रमदोषः । अत्रोच्यते । न ह्य् अतः मांसाशनमुदा हरणीयम् ।किं तर्हि । एकान्न(ह?)भोजनं मासिकार्थं भोजनं चैवं कृत्वा यथा दातुर् ब्राह्मणप्रार्थनया विशिष्टविषये भोजने प्रैप्रसवं शास्त्रं सामर्थ्याद् अविरोधः एवम् इहापीति । तस्माद् उपपन्नम् एतद् एवं भक्षयतोर् न मांसशास्त्रव्यतिक्रमदोषः । <u>अपरे</u> त्व् आचक्षते – यथा दातुर् ब्राह्मणकाम्ययातिथिर् अश्नीयद् इति नियमस् तथातिथिर् ब्राह्मणकाम्यया दातुर् अयं नियमभक्षणोपदेश इति । <u>अन्ये</u> यज्ञविवाहादिषु <u>अपरे</u> दर्शनमैत्र्याम् । भोजनगोष्ठ्याम् इत्य् <u>अन्ये</u> । सर्व एवैते नियमपर्याय इति <u>केचित्</u> । तद् एतानि व्याख्यानानि **ब्राह्मणकाम्य**शब्दस्य युक्तरूपाणीति विचारणीयम् । यथाविधि युक्तश् च दैवे पित्र्ये वा श्राद्धे यथोपदिष्टो ब्राह्मणो ऽश्नीयान् नियमतः सामर्थ्याद् इत्य् उक्तम् । न्याय्यम् एतत् प्राणानाम् एवात्यये विप्रकारे तन्निमित्ते व्याधिनिमित्ते चान्तरेणापि पूर्वोपदिष्टनिमित्तद्वयम् अन्यत् समानम् एतत् स्याच् चावस्थायाम् अनेन शास्त्रेणैवम् अधिकृतमांसभक्षणस्य तदभक्षयतः प्रत्यवायस्य जीविनो ऽपेक्षणे । तथा च मनुष्यजीवितप्रयत्नोपदेश एवं श्रूयते । "कुर्वन्न् एवेह कर्माणि जिजीविषेच् छतं समाः" (ईशुप् २) । एवं च सति अस्याम् अवस्थायां भक्षयन्न् आत्महा सम्पद्यते । आत्मवधश् च शास्त्रविरुद्धः । तथा च शास्त्रम् "इदं तम् उ ह वै न पुनर् आयुषः स्मरकामप्रेयाद् अलोकिक्यं हि तद् भवति" इति श्रुतेः । एवं च मन्तो(?) **[२२२]** वरः 

> "असूर्या नाम ते लोकाः अन्धेन तमसावृताः ।   
> तांस् ते प्रेत्याभिगच्छन्ति ये केचात्महनो जनाः ॥ [इशुप् ३]

गौतमादयश् च सर्वे धर्मशास्त्रकारा एवम् आहुः- "सर्वत एवात्महनं गोपायेत्" (ग्ध् ९.३४) इत्य् अतः स्थितम् एतत् **ब्राह्मणकाम्यया**दिष्व् अवश्यं भक्षणम् इति । ब्राह्मचारिणो ऽपि तर्हि बाह्मणकाम्यादिभिर् निमित्तैर् मांसभक्षणम् आपन्नं समानत्वात् कारणस्य यथोत्सृष्ट्प्रतिषिद्धमांशशनयोर् इति । न युक्तम् एतत्, प्रतिप्रसवशास्त्रप्रतिषेधात् । तस्य हि मासि मासिकार्थम् अशनो ऽपि "कामम् अभ्यर्थितो ऽश्नीयाद् व्रतम् अस्य न लुप्यते" (म्ध् २.१८९) इति । अनेन शास्त्रेण व्रतवद् अन्नम् उपदिष्तं मधुमांसवर्जितम् । तथा च मांसभक्षणे प्रायश्चित्तम् अस्य "व्रतचारी तु यो ऽश्नीयान् मधुमांसौ कथञ्चन" (म्ध् १२.१५९) इत्येवमादि ब्राह्मणकाम्यया । तर्ह्य् आर्त्विज्यादौ प्राणात्यये च कथम् । उच्यते – समानकरणत्वाद् इतरयोर् अपि निमित्तयोर् अन् युक्तम् अस्य मांसभक्षणं तद् एवम् अप्रतिषिद्धानां मृगपक्षिगवादिनियमेन भक्षणे प्राप्ते नियमकारिणः शास्त्राद् अन्योपायभक्षणप्रतिषेधे सति तेषाम् अर्थप्राप्तं भक्षणं यत् तस्य यथोक्तेन द्विप्रकारेण निवृत्तिशास्त्रेण प्रतिषेधे सति प्रतिप्रसवशास्त्रम् इदं प्रतिषेधविषये पुनर् मांसभक्षणस्य नियमार्थम् आरभ्यते । एवं च शास्त्रत्रयस्य प्रतिप्रसवभक्षणेनाभ्युदयः । किं तर्हि । प्रत्यवायाद्युत्पत्तिमात्रम् । अभक्षणे तु प्रत्यवायः, शास्त्रारम्भसामर्थात् । एवं च वक्ष्यति- "नियुक्तस् तु यथान्यायम्" (म्ध् ५.३५) इति । <u>अन्ये</u> त्व् आहुः – अभक्षयतो यथा प्रत्यवाय एवं भक्षयतो ऽभ्युदयेन भवितव्यम् । सन्ध्योपासनवत्त्वं पुनर् अस्य युक्तस्य विचारणीयविधित्वात् सन्ध्योपासनस्य चार्थप्राप्तस्य नियमभावाद् इति "**प्राणानाम् एव चात्यये**" इत्य् अर्थवादः । 

**प्राणस्यान्नम् इदं सर्वं प्रजापतिर् अकपयत् ।  
जङ्गमं स्थावरं चैव सर्वं प्राणस्य भोजनम् ॥ ५.२८ ॥**

तत्र पञ्चवृत्तेर् वायोः शरीरेन्द्रियस्थितिहेतुभूतस्येदं नाम **प्राण** इति । <u>अपरे</u> त्व् इन्द्रियवृत्तिविशेषसमुदायं हृदयायतनं **प्राणम्** आचक्षते । तं च <u>केचित्</u> तार्किका नान्य्मन्यन्ते । स्थितिहेतुत्वं चास्य तद्भावभावितत्वाच् छारीरात्वादिकल्पस्य्**आन्नम्** **इदम्** । न केवलं व्रीह्यादिविकारभूतम् । किं तर्हि । मृगकाष्ठातृणपर्णादिसर्वं शारीरस्य प्राणस्य कथञ्चन तद् अन्नं व्यपदिश्यते । तस्य स्थितिहेतुत्वात् । तथा च तेनैव तन् निगीर्यते । भोक्तुर् अस्य सतस् तस्येदम् उच्यते भोज्यम्, येन क्षेत्रज्ञस्य भोगाधिकारः । एवं च सति न भोज्यभोक्तृसम्बन्धापेक्षया षष्ठी । किं तर्हि । यथोक्तार्थे च प्रकरणसामर्थ्याभ्यां वेदितव्या पदार्थगौरवार्थम् । अस्याधुना कारणं दर्शयति । एवं यथोक्तं **प्रजापतिर् अकल्पयत्** । न स्वाभाविकम् अस्य कारणं च । प्राणसंवादोपनिषदि चेयम् अर्थकल्पना प्रजापतेर् उच्यते । "यद् इदं किञ्चिद् आरभ्य आकीटपतङ्गेभ्यस् तत् ते नरम्" इति वचनात् सर्वम् इत्य् एनद् अधुना विवृणोति । **जङ्गमं** प्राण्यनुगतं **स्थावरं च** तद्विपरीतम् । तं **सर्वं प्राणस्य भोजनम्** । एवं न **[२२३]** केवलं लोकप्रसिद्धम् एव । अस्य सूत्रस्थानस्येदं भाष्यम् उच्यते । 

**चराणाम् अन्नम् अचरा दंश्ट्रिणाम् अप्य् अदंष्ट्रिणः ।  
अहस्ताश् च सहस्तानां शूराणां चैव भीरवः ॥ ५.२९ ॥**

आपेक्षिकम् एतद् एवं च लोके दृषृटम् । **चराणां** वेगवत्तराणां श्येनादीनाम् ईषद्वेगा **अचराः** कपोतादय उच्यन्ते, **दंष्ट्रिणां** च व्याघ्रादीनां गृगादयो **ऽदंष्ट्रिणः**, एवम् एव **अहस्ताः** सर्पादयः **सहस्तानां** पाणिपादवतां नकुलादीनाम् अभिसरणापसरणक्रियाक्षमाणां निदर्शणार्थत्वाद् एवं **शूराणां च भीरवः** सर्वदा शक्तिसम्बन्धव्यापारविशेषवताम् **अन्नम्** । एवम् अन्ये ऽपि तद्विपरीता विज्ञेयाः । एवं च प्रजापतिव्यवस्थायां सत्याम् ।

**नात्ता दुष्यत्य् अदन्न् आद्यान् प्राणिनो ऽहन्य् अहन्य् अपि ।  
धात्रैव सृष्टा ह्य् आद्याश् च प्राणिनो ऽत्तार एव च ॥ ५.३० ॥**

प्राणान्न्त्यमांसभक्षणनियमस्तुत्यर्थो ऽयम् अर्थवादः । तदनुष्ठानप्ररोचनार्थो विज्ञेयः । स पुनर् यथाश्रुतवाद एवायम् इत्य् अत्र को हेतुः । सर्वप्राण्यपघातप्रतिषेधोपदेशसामर्थात् तद्व्यतिक्रमोपदेशाच् च न विकल्पः । <u>यदि च हेतुर अयम् अस्य स्यान् नार्थवादः तत एव शास्त्रव्यवस्थाभङ्ग आपद्येत समानत्वात् कारणस्य न चैव दृष्तम्</u> । (??) मम तु यथोक्तत्व एवास्यार्थः ।

**यज्ञाय जग्धिर् मांसस्येत्य् एष दैवो विधिः स्मृतः ।**

तस्यायम् अर्थवादः मधुपर्कातिथ्यश्राद्धयोर् मांसभक्षणनियमप्ररोचनार्थेयं स्मृतिः अथ वा दृष्टान्तार्थवादो ऽयम् । कथम् । यथा हि यागतन्त्रे ऋत्विजा तदङ्गम् अवश्यम्मांसभक्षणम् अनुष्ठीयते ब्राह्मणकाम्यया श्राद्धे मांसभक्षणम् अवश्यानुष्ठेयम् अप्रत्यवायाय । तथा च वक्ष्यति "न्युक्तस् तु यथान्यायम्" (म्ध् ५.३५) इति । येषां च प्रोक्षितभक्षणम् अपि नियमतस् तेषाम् अयं विशेषणं त्रयाणाम् अप्य् अर्थवादः ।

**अतो ऽन्यथा प्रवृत्तिस् तु राक्षसो विधिर् उच्यते ॥ ५.३१ ॥**

इत्य् एतत् पुनर् उत्तरश्लोकार्थम् अप्रोक्षितभक्षणनिन्दायैतन्निवृत्त्यर्थत्वात् परिसङ्ख्याशेष एवं च सत्य् अप्रोक्षितभक्षणप्रतिषेधार्थे का स्मृतिर् नियमभक्षणार्था चापारा ब्राह्मणकाम्याय श्राद्धप्राणात्ययेष्व् इयं तृतीयोच्यते ऽन्योपायप्रतिषेधर्था । 

**क्रीत्वा स्व्यं वाप्य् उत्पाद्य परोपकृतम् एव वा ।  
देवान् पितॄंश् चार्चयित्वा खादन् मांसं न दुष्यति ॥ ५.३२ ॥**

एवं च क्रियादिनोपायेनोपादाय भक्षयेद् एवार्चनशिष्टं यद् अन्यत् गोऽव्यजमृगमांसान् मृगादीनाम् **[२२४]** अत्र वा स्वयम् उत्पादनस्यानादरकीर्तनान् नाभ्यनुज्ञानं येन नात्र मांसोत्पादननियमाः शिष्यन्ते ऽर्थलक्षणत्वाद् एतेषाम् । भवति चार्थविद्धातोर् (?)अविधित्सय वचनम् । यथा <u>मृत्वा जर्त्वेदं (?) कर्तव्यम् इत्य् अथाताविरोधेन</u> (?) प्रयोजनं ततो यज्ञाय स्वयम् उत्पाद्येति भविष्यति एवं च यथा सम्भवम् अविरोधो ऽवत्केष्या (?)श्रितो भवति । अस्य मांसोत्पादनहेतोर् देवान् पितॄंश् चार्घ्यपूर्वम् इति गृहस्थधर्मानुवदो ऽयम् । एवं च नेदं गृहस्थधर्माद् भिद्यन्ते । तथा च सर्व एव पाको गृहस्थस्यैवंरूपः । गृहस्थधर्मानुवादप्रयोजनं चास्येदम् उच्यते । गुरुपादस्य स्नातकवर्तलोपप्रायश्चित्तविशेषो यश् चित्तविशेषो यथा स्यात् । अन्यथा तद्भकषयतः कृसरादिवद् इत्य् उक्तं पुरस्तात् । इत्य् एवं च सति – 

**नाद्याद् अविधिना मांसं विधिज्ञो ऽनापदि द्विजः ।  
जग्ध्वा ह्य् अविधिना मांसं प्रेतस् तैर् अद्यते ऽवशः ॥ ५.३३ ॥**

एतद्वाक्यशेषसामान्यार्थो ऽयम् अपरः केनचिद् विशेषणश्लोकः [प्रक्षिप्तः?] ।

**न तादृशं भवत्य् एनो मृगहन्तुर् धनार्थिनः ।  
यादृशं भवति प्रेत्य वृथामांसानि खादतः ॥ ५.३४ ॥**

श्लोकद्वयम् इदं क्रीतार्थप्रयोगस्य निन्दार्थम् । नायं विधिः । किं तर्हि । प्रोक्षितादिपूर्वभक्षणम् एव पूर्वविधिर् इत्य् एवम् इत्य् अयम् अपि पूर्वशास्त्रार्थस्तुतिर् अथ वानन्तरत्वात् क्रीतादिविधिस्तुत्यर्थम् एवेदम् । अतो ऽन्यथा न भक्षयितव्यं मांसम् इति नियुक्तभक्षणस्तुत्यर्थम् । इदं अधुनोच्यते ।

**नियुक्तस् तु यथान्यायं यो मांसं नात्ति वै द्विजः ।  
स प्रेत्य पशुतां याति सम्भवान् एकविंशतिम् ॥ ५.३५ ॥**

एवं तावद् अयं नियोगार्थप्रसिद्ध्या वैशेषिकश्राद्धमांसभक्षणार्थवादः । अध्याहारेण त्व् अयं सर्वं विधिशेअ एव क्रियते शास्त्रेण "**नियुक्तस् तु यथान्यायम्**" इति । 

**असंस्कृतान् पशून् मन्त्रैर् नाद्याद् विप्रः कदाचन ।  
मन्त्रैस् तु संस्कृतान् दद्याच् छाश्वतं धर्मम् आस्थितः ॥ ५.३६ ॥**

"अनुष्ट्रांश् चैकतोदतः" (म्ध् ५.१८) इत्य् अनेन गोऽव्यजानाम् एकतोदत्वात् भक्ष्यत्वे प्राप्ते क्रीतादिशास्त्रेण तत्प्रतिषेधार्थम् । यद् उक्तम् "प्रोक्षितं भक्षयेन् मांसम्" (म्ध् ५.२७) इति, एतत् परिसङ्ख्याशेषतयायम् अर्थो विज्ञेयः, सामर्थ्यात् । तथा चोक्तम् अस्य पुनरुक्तत्वं येनार्थवादार्थम् अस्योपदेशेनापूर्वविध्यर्थः । एवं च प्रकरणम् अथ वा विषयान्तरकल्पनयोक्तम् । अस्य पुनरुक्तत्वम् उक्तं पुरस्तात् । सीतायज्ञादिषु छागादीनां मन्त्रान्विता यो ऽवशः तत्प्रतिषेधर्थम् इति । यदि **[२२५]** तु पशुवधाद् विना धान्यादिदृष्टो न सम्पद्यत इत्य् एवं मिथ्याबुद्धिर् अस्य स्यात् । ततः कामात् –

**कुर्याद् घृतपशुं सङ्गे कुर्यात् पिष्टपशुं तथा ।  
न त्व् एव तु वृथा हन्तुं पशुम् इच्छेत् कथञ्चन ॥ ५.३७ ॥**

सङ्गे कर्मणः पशुस्थाने छागस्यागेयत्वात् "तेजो वै घृतम्" इति श्रुतेः घृतपशुं कुर्यान् मुख्यपशुस्थाने घृतादानम् । मेदोरूपाणां (?) वा । तत्कारणेन पिष्टेन पिष्टमयं पशुं न तु शास्त्रविरुद्धेन [विधिना]? वृथा पशूनां यस्माद् आह – 

**यावन्ति पशुरोमाणि तावत् कृत्वो हि मारणम् ।  
वृथा पशुघ्नः प्राप्नोति प्रेत्य जन्मनि जन्मनि ॥ ५.३८ ॥**

न त्व् अयं दोषश् छागादीनां यज्ञवधे (?) यस्माद् – 

**यज्ञार्थं पशवः सृष्टाः स्वयम् एव स्वयम्भुवा ।  
यज्ञश् च भूत्यै सर्वस्य तस्माद् यज्ञे वधो ऽवधः ॥ ५.३९ ॥**

न केवलं हिंसादोषकार्याभावाद् एवम् उच्यते, किं तर्हि । तदनुग्रहक्रियाकश् च । तथा च दर्शयति –

**ओषध्यः पशवो वृक्षास् तिर्यञ्चः पक्षिणस् तथा ।  
यज्ञार्थं निधनं प्राप्ताः प्राप्नुवन्त्य् उच्छ्रितीः पुनः ॥ ५.४० ॥**

मनुष्यत्वाधिकारलक्षणाद् द्वीपवर्षान्तरजन्मरूपा च शास्त्रसामर्थ्याद् वेदितव्या । तथा चायं ब्राह्मणकाम्यार्थवादार्थः –

**मधुपर्के च यज्ञे च पितृदैवतकर्मणि ।  
अत्रैव पशवो हिंस्या नान्यत्रेत्य् अब्रवीन् मनुः ॥ ५.४१ ॥**

एवं च सति न केवलम् अप्रत्यवायकरस् तद्वधः । किं तर्हि । भृ(ह)त्यैव प्रधानक्रियाङ्गभावेनोभयेषां यजमानस्य पशूनां च यथा यज्ञ एवं मधुपर्के चेति स्तुतिपरम् एतद् अर्घ्यपशुमांसभक्षणस्यैवं सामर्थ्याद् विज्ञेयम् । यथा च तद्वधतयानुग्राही (?) यज्ञादिषु तथेदम् अपरं शास्त्रम् –

**एष्व् अर्थेषु पशून् हिंसन् वेदतत्त्वार्थविद् द्विजः ।  
आत्मानं च पशुं चैव गमयत्य् उत्तमां गतिम् ॥ ५.४२ ॥**

देवपितृमनुष्यानुग्रहक्रियासाधनभावे वर्तमानः पशवो यद् उत्कृष्यन्ते तद् युक्तंयेअन् धर्माधर्मप्राप्तिपरिहारस्य व्यवस्थापकाद् विपाको (?) शास्त्रप्रमाण एव न च वेदस्मृतिशास्त्रविरोधः कश्चित् । एतस्मिन् यथा शूद्रत्वादेः (?) येनैतद् एवं न प्रतिपद्येमहि । यथान्यत्र "सर्वं **[२२६]** स्वं ब्राह्मणस्य" (म्ध् १.१००) इत्य् एवमादि । यश् च मन्येत यजमानार्थान् कर्मणस् तत्साधनभूतानां पश्वादीनाम् उत्कर्षो यथाश्रुतो न प्राप्नोति यथर्त्विजाम् इति सन्निवर्त्य एवं यथा पश्वादय आत्मोपमर्देन यागसाधनाङ्गभावं प्रतिपद्यन्ते नर्त्विज एवं तस्माद् उत्कृष्येरन् कर्मणो नेतरथा व्यर्थाद् अपि च कर्मणो यद्य् अर्त्विजाम् आनुषङ्गिकफ्लम् ऐहिकं दृष्टं कर्मनो दक्षिणेयं पश्वादीनाम् अतदर्थाद् अपि तस्मात् कर्मणो ऽनुषङ्गफलम् अदृष्टान्तः स्याद् इत्य् अधिकृतत्वात् तेषां तत्फलेनाधिकार इति चेद् वचनाद् अधिकारस् तेषाम् अश्व(?) स्याद् आनुषङ्गिकफलाभिसन्धौ यथर्त्विजाम् इति दृष्टं च । परार्थाद् अपि भारोद्वहनादिकर्मणस् तत्साधनभूतानां कर्मकाराणां प्रधानफलानुषक्तम् अनुषङ्गकार्यम् । यथैवम् इहापि स्याद् इत्य् एवं च सति –

**गृहे गुराव् अरण्ये वा निवसन् आत्मवान् द्विजः ।  
नावेदविहितां हिंसाम् आपद्य् अपि समाचरेत् ॥ ५.४३ ॥**

अत्र च हेतुम् आह –

**या वेदविहिता हिंसा नियतास्मिंश् चराचरे ।  
अहिंसाम् एव तां विद्याद्**

हिंसादोषकार्याभावात् लोकवन्द्यात् (?) 

> **वेदाद् धर्मो हि निर्बभौ ॥ ५.४४ ॥**

न प्रमाणान्तरतः । तथा च वेदस्मृत्यागमगम्यो हिंसानुष्ठानपरिभाषयोर् विषयविभागेन तर्तशिलाः (?) प्रमाणं स्याद् इह न परदुःखोत्पादमात्रं हिंसा न परदुःखोत्पादनमात्रे च नाग्रह (?) उभयत्र व्यभिचारदर्शनात् (?) परहितानुष्ठानपुनर्दुःखानुषक्तम् अप्य् एकान्ततः सत्यम् अहिंएत्य् एवं प्रतिवक्तव्यम् । अन्यथा हि सर्वदृष्टिप्रवादेषु शास्त्राणाम् असामर्थ्यं प्रसज्येत न चैतद् इष्टम् (?) । तस्माद् युक्तम् इदम् "**वेदाद् धर्मो हि निर्बभौ**" इति । अयम् अपरो हिंसाप्रतिषेधार्थः श्लोकः । प्रकरणसामर्थ्याद् अविधिमांसभक्षणप्रतिषेधार्थवादः ।

**यो ऽहिंसकानि भूतानि हिनस्त्य् आत्मसुखेच्छया ।  
स जीवंश् च मृतश् चैव न क्वचित् सुखम् एधते ॥ ५.४५ ॥**

एवं च व्याघ्राततायिप्रभृतीनाम् अनल्पप्रत्यवायो ऽवध इत्य् एतद् दर्शितं भवति । हिंस्रत्वात् (?) तेषाम् अहिंस्रकानाम् इति चोपदेशात् । तथा च –

**यो बन्धनवधक्लेशान् प्राणिनां च चिकीर्षति ।  
स सर्वस्य सुखप्रेप्सुः सुखम् अत्यन्तम् अश्नुते ॥ ५.४६ ॥  
[२२७]**

पूर्ववद् अयं च । अपरस् (?) तु मानार्थ एवम् –

**यद् ध्यायति यत् कुरुते रतिं बध्नाति यत्र च ।  
तद् अवाप्नोत्य् अयत्नेन यो हिनस्ति न किञ्चन ॥ ५.४७ ॥**

व्याघ्रादीत्य् अपि (?) सर्व एते हिंसानिवृत्त्यर्था अपि सन्तः श्लोकाः प्रकरणसामर्थ्याद् अविधिमांसभक्षणप्रतिषेधार्था वेदितव्याः । यो ह्य् अविधिना मांसं भक्षयति तेन पशुवध एवं कृतो भवति । स हि मांसार्थं केवलं हन्यत इत्य् एवं च सति अविधिमांसभक्षणनिन्दा विधिभक्षणस्तुत्यर्था सम्पद्यते ऽतो यतश् च –

**नाकृत्वा प्राणिनां हिंसां मांअम् उत्पद्यते क्वचित् ।**

अतश् चानेन निमित्ते नैमित्तिकसम्बन्धे नानाप्रकरणणे (?) ऽपि हिंसाप्रतिषेधोपन्यासः इदम् अर्थो ऽपि ज्ञेयः ।

**न च प्राणिवधः **

हिंसाकरत्वात् (?)

> **स्वर्ग्यस्**

(अ)विधिना (?) यस्मात् 

> **तस्मान् मांसं विवर्जयेत् ॥ ५.४८ ॥**

अविधिना भक्षयितुर् इदं चापरविधिभक्षणपरिहारार्थं प्रसङ्ख्यानम् अर्थवादरूपम् अधुनोच्यते ।

**समुत्पत्तिं च मांसस्य वधबन्धौ च देहिनाम् ।  
प्रसमीक्ष्य निवर्तेत सर्वमांसस्य भक्षणात् ॥ ५.४९ ॥**

**समुत्पत्तिर् मांसस्य** मातापित्रोः शुक्लशोणिताभ्याम् अत्यन्ताशुचिभ्यां विज्ञाय कुक्षाव् अशुचिस्थाने **वधबन्धौ च देहिनाम्** अपि (?) क्रूतौ मांसोत्पत्त्युपायभूतौ बुद्ध्वा **निवर्तेत सर्वमांसस्य भक्षणाद्** इत्य् अर्थवादो ऽयम्, न हेतुः । इतरथाद्यविधिभक्षणम् अप्य् अस्य हेतोः समानत्वाद् विरुध्येतेति । तथा च सर्वग्रहणम् अनुगृहीतं भवत्य् अत्र । एवं च सति – 

**न भक्षयति यो मांसं विधिं हित्वा पिशाचवत् ।  
स लोके प्रियतां याति व्याधिभिश् च न पीड्यते ॥ ५.५० ॥**

दृष्टार्थसम्बन्धेनेयम् अविधिमांसभक्षणनिन्दातत्परिवर्जनावर्जनस्तुतिर् इयं चापरार्थमांसभक्षणाद् भवति –

**[२२८]  
अनुमन्ता विशसिता निहन्ता क्रयविक्रयी ।  
संस्कर्ता चोपहर्ता च खादकश् चेति घातकाः ॥ ५.५१ ॥**

[एद्. अत्र चतुर्थे पादे "श्चेति" इत्य् अत्र "श्चाष्ट" इति पाठान्तरं व्याख्यायां सूचितं तत्रारुचिश् च प्रदर्शिता, क्रविक्रयिण एकत्वं च तद्धेतुत्वेनोपन्यस्तम् ]

कथम् । यथैव विहन्तुर् अनुमन्तुश् च शास्त्रान्तरसिद्धम् एव बाधकस्यास्य विधिभक्षणनिन्दार्थवादो ऽयम् । एवं सत्य् अपि प्रतिषिद्धमांसभक्षणे प्राणिवधप्रायश्चित्तं घातकस्य न भवति । यच् चान्या प्रकारान्तरेण निन्दा । विशसितृक्रयविक्रयिसंस्कर्त्रपहर्तॄणाम् एव तावद् पिष्टपशुबन्धप्रयोगानुगतानां घातकत्वम् असति पर्तिषेधशास्त्रे ऽन्यस्मिन् किं पुनः खादकस्य यदर्थः पशुवध इति । तद् एवम् एतेषाम् अन्यतमवैक्लव्ये (?) ऽप्य् उपयोगाभावात् खादकार्थो ऽयं विधिः मांसभक्षणनिन्दार्थवाद उभयथा व्याकरणीयः । पूर्ववद् अयम् अपि व्याकरणीयः । क्रयविक्रयिणश् चैक्त्वाद् अष्टत्वपाठो ऽत्र नास्ति । तथा च सत्य् अयम् अन्यः पाठ आश्रणीयः- "**खादशचेति घातकाः**" इति । न चास्मिन् पाठे कश्चिच् छास्त्रोपरोधो न चाष्टत्वपाठे ऽनुग्रहो ऽर्थवादत्वाद् अस्येति । यतश् चैतद् एवम् अतः –

**स्वमांसं परमांसेन यो वर्धयितुम् इच्छति ।  
अनभ्यर्च्य पितॄन् देवान् न ततो ऽन्यो ऽस्त्य् अपुण्यकृत् ॥ ५.५२ ॥**

इयम् अन्या प्रकृतार्थस्तुतिर् अप्रतिषिद्धमांसनिवृत्तिस्तुतिः ।

**वर्षे वर्षे ऽश्वमेधेन यो यजेत शतं समाः ।  
मांसानि च न खादेद् यस् तयोः पुण्यफलं समम् ॥ ५.५३ ॥  
फलमूलाशनैर् मेध्यैर् मुन्यन्नानां च भोजनैः ।  
न तत् फलम् अवाप्नोति यन् मांसपरिवर्जनात् ॥ ५.५४ ॥**

मांसनिवृत्त्यर्थाव् इमौ श्लोकौ । कतरस्य मांसस्य । प्रतिषिध्यन्ति स्वति (?) । प्रकरणात् तावत् प्रतिषिद्धस्येति गम्यते । यतः "**तयोः पुण्यफलं समम्**", "**न तत् फलम् अवाप्नोति यन् मांसपरिवर्जनात्**" इति यतो विज्ञयते । अतिथ्यादिभुक्तशिष्टस्याप्रतिषिद्धस्य त्याग इदं प्रशंसावचनम् । यस्माद् इह प्रतिषिद्धवर्जनं प्रत्यवायानुत्पत्तिमात्रफलं दृष्टादृष्टं द्ट्ष्टाच् चादृष्टम् अप्य् अनुमेयं तथा रूपम् एवाथ तस्माद् अप्य् अभयं कथञ्चित् कल्पयितुं शक्यत एतद् एवं युज्यत इत्य् अधुना नामधेयनिर्वचनेन पुनर् अर्थवादीकरोति प्रतिषिद्धवर्जनार्थं –

**मां स भक्षयितामुत्र यस्य मांसम् इहाद्म्य् अहम् ।  
एतन् मांसस्य मांसत्वं प्रवदन्ति मनीषिणः ॥ ५.५५ ॥  
[२२९]**

इदानीं मांसनिवृत्तिधर्माय वक्तव्येति यत् तु इदं तत्सम्बन्धेनोच्यते ।

**न मांसभक्षणे दोषो न मदे न च मैथुने ।  
प्रवृत्तिर् एषा भूतानां निवृत्तिस् तु महाफला ॥ ५.५६ ॥**

प्रतिषेधविषये तावद् इदम् अमर्थम् "**न मांसभक्षणे दोषः**" इति दोषवतः प्रतिषेधदर्शनात् । प्रतिषेधशास्त्रानार्थक्यप्रसङ्गे ऽप्य् अविधिविषेये ऽपि दोषाशङ्काभावात् कः प्रसङ्गस् तस्य । एवं च सत्यां शिष्टं प्रतिषिद्धविषयम् इदं वचनम्, सामर्थ्यात् "**न मांसभक्षणे दोषः**" इति – तच् च पुनर् अतिथ्यादिभुक्तशिष्टं प्रोक्षितशेषं च शिष्टाप्रतिषिद्धं वेदितव्यम् । यत् त्व् अवश्यं भक्षणीयं श्राद्धादिषु, तस्योत्सर्गे दोषश्रवणम् । तथा चोक्तम् "नियुक्तस् तु यथान्यायम्" (य्ध् ५.३५) इति । "**प्रवृत्तिर् एषा भूतानाम्**" इत्य् अयम् अर्थवादो निवृत्तिस्तुत्यर्थः । एवं च सत्य् अशिष्टस्य वा प्रतिषिद्धस्य वा सतो निवृत्तिर् आत्मेच्छया महाफला । न प्रतिषेधशास्त्रेण । तथा चाश्वमेधावृत्त्यनुष्ठानं (?) कन्दमूलफलतुल्यं (?) न भोजनाभ्युदयसम्पदादृतो ऽस्यानिवृत्तेः संस्तवः निदर्शनार्थं चेदं सर्वनिवृत्तीनाम् इत्थम्भूतानां विज्ञेयम् । तथा च गुदलवणादित्यागेन शिष्टसमाचारः सम्यग् अस्य दृष्टान्तः । यथाधिकारम् अशिष्टाप्रतिषिद्धविषया मद्यमैथुननिवृत्तिर् व्याख्याता ज्ञातव्या । अधुना –

**प्रेतशुद्धिं प्रवक्ष्यामि द्रव्यशुद्धिं तथैव च ।  
चतुर्णाम् अपि वर्णानां यथावद् अनुपूर्वशः ॥ ५.५७ ॥**

"**एतद् उक्तं द्विजातीनां भक्ष्याभक्ष्यम् अशेषतः**" (म्ध् ५.२६) इत्य् एतस्मात् पूर्वोक्ताद् अभक्ष्यप्रकरणोपसंहारान् मांसप्रकरणे यद्य् अपि सर्ववर्णाधिकारस् तथापीदं पुनर् वचनम् आदरार्थं "**चतुर्णाम् अपि वर्णानाम्**" इति । तथा च प्रदर्शयिष्यत्य् आदरम् । अधुना यथानिर्देशं प्रतिशुद्धिम् एव ब्रूमः ।

**दन्तजाते ऽनुजाते च कृतचौले च संस्थिते ।  
अशुद्धा बान्धवाः सर्वे सूतके च तथोच्यते ॥ ५.५८ ॥**

**दन्तजातानुजाते च** [अनुजातो] दन्तजाताद् बालतर इत्य् अर्थः । **कृतचौले** । **च**शब्दात् कृतोपनयनादौ च **संस्थिते** अशुद्धिशास्त्रलक्षणाद् अलौकिकाः (?) **बान्धवा** इत्य् अनेन सपिण्डा एवोच्यन्ते । तथा चोत्तरश्लोके विशेषयिष्यति "**सूतके च तथोच्यते**" इत्य् अस्य समानत्वाद् अप्रकृतस्याप्य् उपन्यासः । तद् इदानीम् अशुद्धिं दर्शयति –

**दशाहं शावम् आशौचं सपिण्डेषु विधीयते ।  
अर्वाक् सञ्चयनाद् अस्थ्नां त्यहम् एकाहम् एव वा ॥ ५.५९ ॥  
[२३०]**

**सपिण्डेषु** संस्थितेषु अयं चतुःप्रकारो विधिः समानोदकेष्व् अन्यं विधिं वक्ष्यति । व्यवस्थितविकल्पश् चायम् । वृत्तं स्वाध्यायापेक्षया । तथा च वक्ष्यति "न वर्धयेद् अघानि" (म्ध् ५.८४) इत्येवमादि । गौतमो ऽप्य् आह- "सद्यः शौचम्," "राज्ञां च कार्याविघातार्थम् (विरोधात्?)," "ब्राह्मणस्य च स्वाध्यायानिवृत्त्यर्थम्" (ग्ध् १४.४४–४६) इति । बाल्याद् इव यो व्यवस्थाविशेषापेक्षया नाब्राह्मणविषय एव क्षत्रियादीनाम् उत्तरत्रोपदेशाद् वा "**सञ्चयनाद् अस्थ्नाम्**" इत्य् एतच् चास्थ्य्पलक्षणम् (?) "**सञ्चयनाद् अस्थ्नाम्**" इति वचनात् आहिताग्निविषयम् एव चैतद् विज्ञेयम् । सपिण्डताम् इदानीं दर्शयति –

**सपिण्डता तु पुरुषे सप्तमे विनिवर्तते ।  
समानोदकभावस् तु जन्मनाम्नोर् अवेदने ॥ ५.६० ॥**

**सपिण्डता** षट्पुरुषान् अतीत्य **सप्तमे** प्राप्ते **निवर्तते** । येन त्रिषु पित्रादिषु जीवत्सु परेभ्यस् त्रिभ्यः पिण्डदानम् इष्यते । एवं च सति "षाट्पुरुषी सपिण्डता" इति समानोदकता तु **जन्मनाम्नोर्** अपोदने (अवेदने?) । यदा तु पूर्वपुरुषस्य नाम विज्ञायते ऽमुष्यान्वयस् तावद् ध्यामह इति जन्मा चायम् अस्मत्कुकुलीन इति । तद् अनिष्टोदकं देयम् इति समानोदकानाम् एषा शावम् आशौचसूतकं च वक्ष्यते ।

**जनने ऽप्य् एवम् एव स्यान् निपुणं शुद्धिम् इच्छताम् ।  
सर्वेषां शावम् आशौचं मातापित्रोस् तु सूतकम् ॥ ५.६१ ॥**

अधिकारात् सपिण्डानाम् एव दशाह एकोद्दिष्ट उद्दिश्यते । आचारविरोधात् सञ्चयनकल्पेन च व्यवधानाद् इदम् एवम् उच्यते अविकारस्य चेष्टतः प्रकृतेर् दशाह एव नेतरे । अयं **जनने** मुख्यकल्पः यः **सर्वेषां** सपिण्डानां सूतक्**आशौचं** स्यात् । अयं च परः विकल्पः **मातापित्रोर्** वेति यदि च **जजने ऽप्य् एवम् एव स्याद्** इति सविकल्पाः ग्राह्याः । मातुर् अपि च सूतकम् आचारविरोधि एकाहादिकल्पेषु स्यान् न चैतद् इष्टम् । अत एक एव दशाहादिकल्प् ऽतिदिश्यते । तथा च गृह्यशास्त्रं "नवम्याम् उत्थाप्य ब्राह्मणान् भोजयित्वा पिता नाम करोति" इति । 

**सूतकं मातुर् एव स्याद् उपस्पृश्य पिता शुचिः ॥ ५.६२ ॥  
निरस्य तु पुमान् शुक्रम् उपस्पृश्यैव शुध्यति ।  
बैजिकाद् अभिसम्बन्धाद् अनुरुन्ध्याद् अघं त्र्यहम् ॥ ५.६३ ॥**

पितुर् विकल्पार्थम् इदम् उच्यते । यत्र शुक्लनिरसनमात्रेण स्नानं विशिष्टम् उपदिशति । नित्याद् अधिकम् । "स्नानं मैथुनिनः स्मृतम्" (म्ध् ५.१४४) इत्य् अनेन शास्त्रेण तत्रापत्यजन्मानुरोधेन सूतकं त्र्यहं कथं न स्यात् । पितुस् त्र्यहग्रहणं च सर्वविकल्पप्रदर्शनार्थं विकल्पप्रसिद्धये पितुर् इत्य् अनेकेषां चात्र बहवः पाठविकल्पास् तु ग्रन्थगौरवभयान् नोक्ताः । 

**रजन्याह्नैवम् एकेन त्रिरारैर् एव च त्रिभिः ।  
शवस्पृशो विशुध्यन्ति त्र्यहाद् उदकदायिनः ॥ ५.६४ ॥**

**शवस्पृशः** प्रेतहाराः, न तत्स्पृष्टाः । तेषां सचेलस्नानं वक्ष्यति । दिवाकीर्तिश्लोके (म्ध् ५.८५) श्लोकबन्धानुविधानेन चापयशो (?) दशरात्रम् इदम् उपदिष्टं शवस्पृशां विज्ञेयम् । तथा चोत्तरश्लोके वक्ष्यति "प्रेतहारैः समं तत्र दशरात्रेण शुध्यति" (म्ध् ५.६५) । "**त्र्यहात् तूदकदायिनः**" इति वर्षेषूदकदायिषु सत्सु तत्र केवलोदकदायिन एव ससमानोदका गृह्यन्ते, नान्ये सामर्थ्यात् । 

**गुरोः प्रेतस्य शिष्यस् तु पितृमेधं समाचरन् ।  
प्रेतहारैः समं तत्र दशरात्रेण शुध्यति ॥ ५.६५ ॥**

[एद्. पद्यम् इदं ११.१९७ सङ्ख्याकस्य पद्यस्य व्याख्याम् उद्धृतम् । तत्र "समाचरन्" इत्य् अत्र "समाचअरेत्" इति पाठः]

अयं चासपिण्डसामर्थ्याद् विज्ञायते । यथा शवस्पृशः पूर्वश्लोके यस् त्व् अपितृमेधकृच् छिष्यस् तस्य "त्रिरात्रम् आहुर् आशौचम् आचार्ये संस्थिते सति" (म्ध् ५.८०) इति वक्ष्यति । 

**रात्रिभिर् मासतुल्याभिर् गर्भस्रावे विशुध्यति ।  
रजस्य् उपरते साध्वी स्नानेन स्त्री रजस्वला ॥ ५.६६ ॥**

निगदव्याख्यातः श्लोकः ।

**नृणाम् अकृतचौलानां विशुद्धिर् नैशिकी स्मृता ।  
न्र्वृत्तचौलकानां (?) तु त्रिरात्राच् छुद्धिर् इष्यते ॥ ५.६७ ॥**

विशेषविधिर् अयम् अस्य विज्ञेयः । एकाह एव न त्र्यहम् । वर्षाभावे सन्निवृत्तच्**औलकानां** त्र्यहविधिर् एव नेतरे दशाहादयः । प्राग् एवोपनयनान्(?) **निर्वृत्तचौलका** गृह्यन्ते । येषां च संस्कारान्तरप्राप्तिर् उपनयनलक्षणा तेषां व्यपदेशान्तरं जायते, "उपनीता" इति । 

**[२३२]  
ऊनद्विवार्षिकं प्रेतं निदध्युर् बान्धवा बहिः ।  
अलङ्कृत्य शुचौ भूमाव् अस्थिसञ्चयनाद् ऋते ॥ ५.६८ ॥**

सांवत्सरिकस्य चौलकरणं तृतीये वा । तत्रैवं सति तृतीये संवत्सरे कल्पम् आश्रित्य स्मृत्यन्तराद् अकृतचौलस्येदं ग्रहणं विज्ञेयम् ।

**नास्य कार्यो ऽग्निसंस्कारो न च कार्योदकक्रिया ।  
अरण्ये काष्ठवत् त्यक्त्वा क्षपयेत् त्र्यहम् एव तु ॥ ५.६९ ॥**

अस्मिञ्च् छ्लोके च तत्त्र्यहविधिर् आम्नायते अकृतचौलानाम् । एवं च सति प्राक् चूडाकरणाद् एकाहस् त्र्यहो वा । ऊर्ध्वं तु चूडाकरणात् **त्र्यह एव** ।

**नात्रिवर्षस्य कर्तव्या बान्धवैर् उदकक्रिया ।  
जातदन्तस्य वा कुर्युर् नाम्नि वापि कृते सति ॥ ५.७० ॥**

जातदन्तकृतनाम्नोर् उदकाभ्यनुज्ञानाद् अग्निसंस्कारो ऽपि तेन सह प्रतिषिद्धः पूर्वश्लोके, सामर्थ्यात् । अधिकारो ऽपीहाभ्यनुज्ञायते । 

**सब्रह्मचारिण्य् एकाहम् अतीते क्षपणं स्मृतम् ।  
जन्मन्य् एकोदकानां तु त्रिरात्राच् छुद्धिर् इष्यते ॥ ५.७१ ॥**

**सब्रह्मचारी** प्रत्यासन्नो गृह्यते एकोपाध्यायतया । <u>अपरे</u> तु सब्रह्मचारिमात्र एवम् इच्छन्ति । क्षणं [क्षपणं?] प्रकरणाद् आशौचं अनध्यायः । सर्वस्यैव श्रोत्रियस्य त्रिरात्रं वक्ष्यति । अतो ऽयम् अश्रोत्रियार्थ आरम्भः प्रत्यासत्त्यपेक्षः (?) । या जन्मनि (?) सूतके एकोदकानाम् असपिण्ड्नां **त्रिरात्राच् छुद्धिः** । सपिण्डानां तु यथोक्तेन विधिना । एतच् चासपिण्डसूतकाशौचं सर्वसपिण्डसूतकपक्षे वेदितव्यम्, नान्यत्र ।

**स्त्रीणाम् असंस्कृतानां तु त्र्यहाच् छुद्द्यन्ति बान्धवाः ।  
यथोक्तेनैव कल्पेन शुध्यन्ति तु सनाभयः ॥ ५.७२ ॥**

**असङ्कृतानाम्** अचूडानाम् अव्रतानाम् ऊर्ध्वं चूडाकरणात् **त्र्यहाच् छुध्यन्ति** च **बान्धवाः** सम्बन्धिनः सामर्थ्यात् । अयं तु नानामप्रभानां (नासनाभीनां?) **यथोक्तेनैव** **शुध्यन्ति न तु सनाभयः** । सोदर्या दशरात्रेणेति कृतविवाहानां पुनस् तासां भार्यत्वम् अनुभवन्तीनां यथोक्तो विधिर् ज्ञेयः । तथा च गृह्यशास्त्रम् उदकानाम् इतरे कुर्वीरंस् ताम् च तेषाम् इति गौतमो ऽप्य् आह "उदकदानं सपिण्डैः कृतजटस्य । तत् स्त्रीणां च । एके प्रत्तानाम्" (ग्ध् १४.३४–३६) इति । 

**[२३३]  
अक्षारलवणान्नाः स्युर् न निमज्जेयुश् च ते त्र्यहम् ।  
मांसाशनं च नाश्नीयुः शयीरंश् च पृथक् क्षितौ ॥ ५.७३ ॥**

यावच् छावम् आशौचं तावद् इत्य् अर्थः ।

**सन्निधाव् एष वै कल्पः शावाशौचस्य कीर्तितः ।  
असन्निधाव् अयं ज्ञेयो विधिः सम्बन्धिबान्धवैः ॥ ५.७४ ॥**

**सम्बन्धिनस्** ते **बान्धवा** निजेनोत्पत्तिकेन सम्बन्धेन भार्येणेत्य् अथ वा सपिण्डाः सम्बन्धिनः सोदका **बान्धवाः** । **बान्धव**शब्दो ह्य् अन्यत्रापि दृश्यते "मातुर् आप्तांश् च बान्धवान्" (म्ध् ५.१०२) इति ।

**विगतं तु विदेशस्थं शृणुयाद् यो ह्य् अनिदशम् ।  
यच्छेषं दशरात्रस्य तावद् एवाशुचिर् भवेत् ॥ ५.७५ ॥**

**विदेशस्थ**विधिर् अयम् उच्यते दशरात्रपक्षे । एवम् अन्यत्रापि । 

**अतिक्रान्ते दशाहे तु त्रिरात्रम् अशुचिर् भवेत् ।**

दशरात्रपक्ष एवम् इतरत्रापि यथासम्भवम् ।

**संवत्सरे व्यतीते तु स्पृष्ट्वैवापि विशुध्यति ॥ ५.७६ ॥**

दशाहातिक्रमे एकसंवत्सरात् त्रिरात्रम् ऊर्ध्वं तु संवत्सरात् सद्यः शौचम् ।

**निर्दशं ज्ञातिमरणं श्रुत्वा पुत्रस्य जन्म च ।  
सवासा जलम् आप्लुत्य सद्य एव विशुध्यति ॥ ५.७७ ॥**

**निर्दशे** सद्यःशौचम् उच्यते । पूर्वोक्तं वा त्रिरात्रम् ।

**बाले देशान्तरस्थे च पृथक्पिण्डे च संस्थिते ।  
सवासा जलम् आप्लुत्य सद्य एव विशुध्यति ॥ ५.७८ ॥ **

अभाव अदेशान्तरस्थो गृह्यते । तस्य पूर्वम् एकरात्रम् ऐकरात्रिकी शुद्धिर् उक्ता- "नृणाम् अकृतचौऌआनाम् अशुद्धिर् नैशिकी स्मृता" इति (म्ध् ५.६७) । इह तु तस्य च सद्यःशौचम् उच्यते । वैकल्पिकं बालक(त?)रस्येदम् । तथा चोक्तम् "दन्तजाते ऽनुजाते च" (म्ध् ५.५८) इति । **देशान्तरस्थे चेति** । अबाले ऽपि सद्यःशौचम् । कालभेदेन संवत्सरात् पूर्वम् इह त्व अनिर्दशे ऽपि देशान्तरस्थे सद्यःशौचम् उच्यते । त्र्यहाकृदकदायिना (?) इति पृथक् पिण्डानां सन्निमरणे त्र्यह उक्तं केषाम् एवायम् अपरः सद्यःशौचविधिर् आम्नायते । वैकल्पिकोवत्तस् (?) साध्यायापेक्षया ।

**अन्तर्दशाहे स्यातां चेत् पुनर् मरणजन्मनी ।  
[२३४] तावत् स्याद् अशुचिर् विप्रो यावत् तत् स्याद् अनिर्दशम् ॥ ५.७९ ॥**

इदम् अप्य् अयुक्तं स्मृत्यन्तराद् व्याकरणीयम् । न सूतकं दशाहे समानजातीयम् असमानजातीयं चोपनिपतितं मरणदशाहे वा । किं तर्हि । समानजातीयम् एवैतन् निर्दिश्यते । तथा च गौतमः- "तच् चेद् अन्तः पुनर् आपतेच् छेषेण शुध्येरन्" (ग्ध् १४.६) इति । तद्ग्रहणे ऽधिकृतापेक्षम् अत्र व्याकरणीयम् । अन्ये तूभयम् उभयत्र व्याख्यां नयन्ति (?) शङ्खवचनाद् "अथ चेद् अन्तरा जायेत म्रियेत वा" इति ।

**त्रिरात्रम् आहुर् आशौचम् आचार्ये संस्थिते सति ।  
तस्य पुत्रे च पत्य्नां च दिवारात्रम् इति स्थितिः ॥ ५.८० ॥**

निगदव्याख्यातः श्लोकः ।

**श्रोत्रिय तूपसम्पन्ने त्रिरात्रम् अशुचिर् भवेत् ।  
मातुले पक्षिणीं रात्रिं शिष्यर्त्विग्बान्धवेषु च ॥ ५.८१ ॥**

**उपसम्पन्न** आश्रितः । केनचित् कारणेन **मातुले पक्षिणीम् रात्रिम्** उभयत अभोक्ष्यत् । अहोभ्यां सम्बन्धाद् रात्रिः पक्षिणीत्य् एतद् औपमिकं शिष्यो ग्रन्थार्थाभ्याम् ऋत्विक् स्मृतिकर्मसम्बन्धेनापि बान्धवाश् चैवाभ्यादयः (?) ।

**प्रेते राजनि सज्योतिर् यस्य स्याद् विषये स्थितः ।  
अश्रोत्रिये त्व् अहः कृत्स्नम् अनूचाने तथा गुरौ ॥ ५.८२ ॥**

यस्य राज्ञो विषये वासीत स्थितः ज्योतिर् आशौचम् । रात्रौ तु तन् न कार्यम् । अश्रोत्रिये त्व् अनूचाने (?) कृत्स्नम् अहः । श्रोत्रिये तु त्रिरात्रम् उक्तम् । <u>केचित्</u> तु राजविशेषणं एतत् कल्पयन्ति । तत् पुनर् विचर्यम् । गुरौ च पूज्ये अयं चापरो ऽसपिण्डानाम् एकाहकल्पः ।

**शुध्येद् विप्रो दशाहेन द्वादशाहेन भूमिपः ।  
वैश्यः पञ्चदशाहेन शूद्रो मासेन शुध्यति ॥ ५.८३ ॥**

ब्राह्मणदशाहस्येतरविधित्सया पुनर्वचनम् । अस्यार्थं केचिद् आहुः – वैकल्पिकम् इदं येन पूर्वो विधिश् चतुर्णाम् एव । तथा च वक्ष्यति- "धर्मेप्सवश् च धर्मज्ञाः" (म्ध् १०.१२७) इत्य् एवम् । <u>अपरे</u> तु सन्निधानाभ्याम् एतत् कल्पयन्ति । गौतमस् त्व् एतन् नेच्छति । तच् च प्रदर्शयितव्यम् ।

**न वर्धयेद् अघाहानि प्रत्यूहेन् नाग्निषु क्रियाः ।  
न च तत् कर्म कुर्वाणः सनाभ्यो ऽप्य् अशुचिर् भवेत् ॥ ५.८४ ॥**

पूर्वोक्ताहस् त्यागार्थो ऽयं (?) प्रतिषेधः । कस्यचिद् एवाध्ययनविघातो (?) [**२३५]** [१ अक्ष् उन्च्लेअर्] वारकर्मस[१ अक्ष् उन्च्लेअर्]दा । तथा च स्मृत्यन्त्राण्य् उदाहरणीयानि । एवं च सत्य् आलस्यात् "तिष्कुर्माय रखमात्स्निष्य (निष्कर्मा सुखम् आसिष्ये)" इत्य् एवं मतिः प्राये ऽधिकृतपुरुषो न वर्धयेद् अघयुक्तान्य् अहानि न च प्रत्यूहेत् क्रिया वैश्वदेवाद्या न कुर्याद् इत्य् अर्थः । अथ वा प्रलयेद् इत्य् अर्थः (?) । नित्यत्वात् तु ताः अतिप्रवृत्ताः कुर्याद् एव । उभाव् अपि चेमौ पक्षौ गृह्यस्मृतिप्रतिगृहीतौ । एवं हि तत्राह – "नित्यत्वाद् अहानि न निवर्तेरन् वैखानसशास्त्रगौ चैक (??)" इति । "न च तत्कर्म कुर्वाणः सनाभ्यो ऽशुचिर् भवेत्" । नरसम्बन्ध इत्य् अनुष्ठानस्तुतिपरम् एतत् । तथा चोक्तं गृह्ये "एतानि एकाह्नि कुर्युः" इति । 

**दिवाकीर्तिम् उदक्यां च पतितां सूतिकां तथा ।  
शवं तत्स्पृष्टिनं चैव स्पृष्ट्वा स्नानेन शुध्यति ॥ ५.८५ ॥**

**दिवाकीर्त्यश्** चण्डालः । तथा च गौतमः- "पतितचण्डालसूतिकोदक्या" इत्येवमादि (ग्ध् १४.३०) । अन्य आहुः- "दिवाकीर्त्यस्य यत् श्मश्रकर्मणि स्पर्शनं (?) तत्रेदं स्नानं नेतरस्मिन्न् अङ्गसंस्पर्श" इति । तत् त्व् इदं स्मृत्यन्तरसामर्थ्यात् अपव्याख्यानम् (?) इत्य् अयुक्तम् (?) । मार्जारमूषिकसंवादे च वेदव्यासेन दिवाकीर्त्यश् चण्डाल उक्तो येनातः पूर्वोक्त एवार्थः ।

**आचम्य प्रयतो नित्यं जपेद् अशुचिदर्शने ।  
सौरान् मन्त्रान् यथोत्साहं पावमानीश् च शक्तितः ॥ ५.८६ ॥**

प्रकृतानां दिवाकीर्त्यानाम् अशुचिपदार्थानां दर्शणं कृतं स्यात् (चेत्?) । स्पर्शने तूक्तम् ।

**नारं स्पृष्ट्वास्थि सस्नेहं स्नात्वा विप्रो विशुध्यति ।  
आचम्यैव तु निःस्नेहं गाम् आलभ्यार्कम् ईक्ष्य वा ॥ ५.८७ ॥**

निगदव्याक्ख्यात एवायं श्लोकः ।

**आदिष्टी नोदकं कुर्याद् आ व्रतस्य समापनात् ।  
समाप्तेर् (?) उदकं कुर्यात् त्रिरात्रेणैव शुध्यति ॥ ५.८८ ॥**

व्रतिनः सतो यो बन्धुः प्रैति न तस्मै दद्याद् उदकम् आ व्रतसमाप्तेः । पूर्वेषां च प्रतिषेधः । येनोक्तं "नित्यं स्नात्वा शुचिः कुर्याद् देवर्षिपितृतर्पणम्" (म्ध् ८.१७६) इति । **समाप्तेर् उदकं** कृत्वा सर्वप्रेतेभ्यस् **त्रिरात्रेणैव शुध्यति** । तत्र वृत्या ।

**वृथा सङ्करजातानां प्रव्रज्यासु च तिष्ठताम् ।  
आत्मनस् त्यागिनां चैव निवर्तेतोदकक्रिया ॥ ५.८९ ॥**

वृथा जातो यो न देवान् अर्चति न पितॄन् न मनुष्यान् । नियुक्ताः सुतादयः शास्त्रप्रतिषेधात् । **[२३६]** सङ्करजातानां प्रव्रज्या । सा च शास्त्रलक्षणा । व्यतिक्रमसाहचर्याद् विषादिभिर् आत्मत्यागिनां च निवर्तेतोदकदानात् । शास्त्रप्राप्तस्यायं प्रतिषेधः । आशौचम् अपि चोदकवत् सामर्थ्याद् एवम् एव विज्ञेयम् ।

**पाषण्डम् आश्रितानां च चरन्तीनां च कामतः ।  
गर्भभर्तृद्रुहां चैव सुरापीनां च योषिताम् ॥ ५.९० ॥**

अत्र च व्यतिक्रमसाहचर्याद् उदकदानप्रतिषेधो यस्माद् अतः द्विजातिस्त्रीणाम् एतद् यथाप्रतिषेधं कल्पयितव्यम् । सुरापानव्यतिक्रमणम् अतश् चोदक्यालिङ्गं (?) पतितत्वाद् आसां विज्ञेयम् । ब्रह्महत्या सुवर्णस्तेयं च । तद् अपरस् त्व् आह – सत्य् अपि जात्यर्थाविशेषे "देवानाम् अश्नता हविः" (म्ध् ११.९५) इति लिङ्गात् पुंस एव ब्राह्मणस्य सुरापानप्रतिषेधो गम्यते नियमेन । स्त्रीणां तु क्षत्रियवैश्यवद् अनिषेध इत्य् अनेनाभिप्रायेण क्वचित् ब्राह्मणशब्दं पठन्ति (?) । एवं नियमपक्षे तद्व्यतिक्रमनिन्दैषा सर्वथा ज्ञेया । न तु पतितत्वेन । तथा च स्मृत्यन्तरम्- "सुरां मूल्येन मोहयित्वा ब्राह्मणीः कुलशीलचारित्रसम्पन्नाः शतचण्डीभिः (?) सह पाययेन् मात्रर्थम्" इति परिसङ्ख्या च । गौतमीये- "भ्रूणहनि हीनवणसेवायां स्त्री पतति" (ग्ध् २१.९) इत्य् अत्र चैतस्याम् विप्रतिपत्तौ निर्णये भगवन्तो भूमिदेवाः प्रमाणम् इति । 

**आचार्यं स्वम् उपाध्यायं पितरं मातरं गुरुम् ।  
निर्हृत्य तु व्रती प्रेतं न व्रतेन वियुज्यते ॥ ५.९१ ॥**

अन्यं निवृत्य तु वियुज्यत इत्य् एतद् व्रतिनो ऽन्यप्रेतनिर्हरणप्रतिषेधवाक्यम् अर्थाद् विज्ञेयम् । **स्व**ग्रहणाच् च "गुरोर् गुरौ सन्निहिते गुरुवद् वृत्तिम् आचरेत्" (म्ध् २.२०५) इत्य् अनेनापि । यद् अपि व्यवहिते गुरुगुरौ प्राप्तं तद् अनेन प्रतिषिद्धं भवति ।

**दक्षिणेन मृतं शूद्रं पुरद्वारेण निर्हरेत् ।  
पश्चिमोत्तरपूर्वैस् तु यथायोगं द्विजन्मनाम् ॥ ५.९२ ॥**

दिङ्नियमार्थ आरम्भः । अमङ्गलत्वाच् च शवनिर्हरणस्य वर्णविपर्ययेणोपदेशः साधुः विज्ञेयः ।

**न राज्ञाम् अघदोषो ऽस्ति व्रतिनां सत्रिणां तथा ।  
ऐन्द्रस्थानम् उपासीना ब्रह्मभूता हि ते सदा ॥ ५.९३ ॥**

सर्वलोकविनयाधानार्थम् आधिपत्यप्रदम् ऐन्द्रस्थानं राज्ञां गुणात् सम्बन्धनोपायेन (?) तस्य सद्यःशौचम् । देवादेवाधिष्ठाने नेतरथा चेति स्तुत्यर्थवादः सद्यःशौचविध्यर्थः । **[२३७]** एवं प्रक्रियाणां सत्रिणां च ब्रह्मभूतत्वाद् इति पूर्ववद् व्याख्येयम् । यतश् चैतद् एवम् अतः –

**राज्ञो महात्मिके स्थाने सद्यःशौचं विधीयते ।  
प्रजानां परिरक्षार्थम् आसनं चात्र कारणम् ॥ ५.९४ ॥**

महान् आत्मा यस्य स्थानस्य यस्मिन् वा तद् इदं **माहात्म्यकं** तत्स्थितस्य **राज्ञः** **सद्यःशौचं** येन तत्स्थानं **प्रजानां परिरक्षार्थम्** । तथा चैतद् दर्शयति "**आसनं चात्र कारणम्**" इति । अतश् च नक्षत्रमात्रस्येदं ग्रहणम् । राजशब्देन अभिषेकादिगुणयुक्तस्य प्राणानां पालयितुः । किं च –

**डिम्बाहवहतानां च विद्युता पार्थिवेन च ।  
गोब्राह्मणस्य चैवार्थे यस्य चेच्छति भूमिपः ॥ ५.९५ ॥**

[एद्. व्याख्यायाम् उद्धृते चतुर्थे पादे "चेच्छति भूमिपः" इत्य् अत्र "वेच्छति पार्थिवः" इति पाठान्तरम्]

**डिम्बो** महाजनो निपातसपिण्डाकुलो जनसमूहः अशस्त्रकलहो वा । **आहवस्** तु शस्त्रकलहः । **विद्युद्** अशनिः । **पार्थिवो** राजा । तेन चायुद्धे च । तथा च गौतमः- "राजक्रोधाच् युद्धे" सद्यः शौचम् आह । गवार्थे ब्राह्मणार्थे चानाहवे ऽपि सद्यःशौचम् । "**यस्य वेच्छति पार्थिवः**" अमात्यादेः स्वकार्याविघातार्थम् अन्यस्य वा यस्माद् अस्य देवतात्वात् पश्वालम्भश्रवणात् । तथा च दर्शयति "पुरुतजा यमर्क्[आ अध्वरं विदुः]" इति । यस्माच् च –

**सोमाग्न्यर्कानिलेन्द्राणां चित्ताप्पत्योर् यमस्य च ।  
अष्टानां लोकपालानां वपुर् धारयते नृपः ॥ ५.९६ ॥**

एवं च सति ।

**लोकेशाधिष्ठितो राजा नास्याशौचं विधीयते ।  
शौचाशौचं हि मर्त्यानां लोकेशप्रभवाप्ययम् ॥ ५.९७ ॥**

न तु देवानाम् अनधिकारात् । तेन तेषां तदानीम् आहवहतानाम् इत्य् अस्यार्थवादो ऽयं प्रतीयते । 

**उद्यतैर् आहवे शस्त्रैः क्षत्रधर्महतस्य च ।  
सद्यः सन्तिष्ठते यज्ञो नास्याशौचं विधीयते ॥ ५.९८ ॥**

तत्सन्नियोगे यजमानवद् अस्याशौचं यज्ञस्थितस्येति ।

**विप्रः शुध्यत्य् अपः स्पृष्ट्वा क्षत्रियो वाहनायुधम् ।  
[५.९९] वैश्यः प्रतोदं यष्टिं वा यष्टिं शूद्रः कृतक्रियः ॥ ५.९९ ॥**

दशाहादीनां कल्पनामन्त इदम् उदकोपस्पर्शनादिकं वरं शौचं कर्तव्यम् ।

**एतद् वो ऽभिहितं शौचं सपिण्डेषु द्विजोत्तमाः ।  
असपिण्डेषु सर्वेषु प्रेतशुद्धिं निबोधत ॥ ५.१०० ॥**

उपसंहारोपन्यासार्थः श्लोकः ।

**असपिण्डं द्विजं प्रेतं विप्रो निर्हृत्य बन्धुवत् ।  
विशुध्यति त्रिरात्रेण मातुर् आप्तांश् च बान्धवान् ॥ ५.१०१ ॥**

ऋज्वर्थः श्लोकः ।

**यद्य् अन्नम् अत्ति तेषां तु दशाहेनैव शुध्यति ।  
अनदन्न् अन्नम् अह्नैव न चेत् तस्मिन् गृहे वसेत् ॥ ५.१०२ ॥**

अनश्नतश् चात्रावसता चाशोचशुद्धिर् वा सदो (?) ऽनश्नता चानन्तरश्लोकोक्तस् त्र्यहः । अश्नतस् तु तदीयम् अन्नं ततश् च दशाह एव ।

**अनुगम्येच्छया प्रेतं ज्ञातिम् अज्ञातिम् एव वा ।  
स्नात्वा सचेलं स्पृष्ट्वाग्निं घृतं प्राश्य विशुध्यति ॥ ५.१०३ ॥**

स्नानम् अनिस्(?)पयोघृतपाशनं च सर्वत्रापि कर्तव्यम् ।

**न विप्रं स्वेषु तिष्ठत्सु मृतं शूद्रेण नाययेत् ।  
अस्वर्ग्याज्याहितिः सा स्याच् छूद्रसंस्पर्शदूषिता ॥ ५.१०४ ॥**

यो यत्रोष्टे (?) तस्यायम् उपदेशो नियमार्थः । इदानीं दृष्टान्तार्थं शवं तुन्धे(बुद्धेः?) स्वार्षं (?) वेदम् अधुनोच्यते । शुद्धिप्रकरणे –

**ज्ञानं तपो ऽग्निर् आहारो मृन् मनो वार्य् उपार्जनम् (?) ।  
वायुः कर्मार्ककालौ च शुद्धेः कर्तॄणि देहिनाम् ॥ ५.१०५ ॥**

**ज्ञानेन** बुद्धेः शुद्धिं वक्ष्यति- "बुद्धिर् ज्ञानेन शुध्यति" (म्ध् ५.१०९) । पुरुषस्य वा । "तपसा वेदवित्तमाः" (म्ध् ५.१०७) तां? । "पुनःपाकेन मृमयम्" (म्ध् ५.१२२) इत्य् **अग्निना** । **आहारेण** हविष्यादिभोजनेन । **मृदा** अम्ध्यलिप्तस्य । "मनः सत्येन शुध्यति" (म्ध् ५.१०९) इति वचनाद् अत्रापि विपर्यस्य "मनःपूतां वदेद् वाचम्" (म्ध् ६.४६?) इति वक्तव्यम् । **वारि** प्रसिद्धं शौचार्थम् । न **चोपार्जनेनो**पलेपनेन चेन् मनः । "मार्जनोपार्जनैः वेश्म" (म्ध् ५.१२२) इति वचनात् । **वायुर्** अनुरक्तः (?) शौचार्थत्वेन । एतस्माद् एव यत्नात् शिष्टाचाराविरोधेन क्वचिच् चण्डालादिस्पृष्टे **[२३९]** तृणकाष्ठादौ शुद्धिसाधनत्वेन द्रष्टव्यः । एतेन्**आर्ककालौ** व्याख्यातौ । कर्मणाग्निष्टोमादिना पापकृत इति प्रकरणाद् इदम् अनय्च् छौचम् उच्यते पूर्ववत् ।

**सर्वेषाम् एव शौचानाम् अर्थशौचं परं स्मृतम् ।  
यो ऽर्थे शुचिर् हि स शुचिर् न मृद्वारिशुचिः शुचिः ॥ ५.१०६ ॥**

अलोभार्थव्यवहारिणां शुचिर् लोकसंव्यवहारेष्व् आगतेष्व् अदृष्टशुद्ध्यपेक्षया चेदम् अभिधीयमानं दृष्टान्तार्थतयापि सङ्गच्छते । 

**क्षान्त्या शुद्ध्यन्ति विद्वांसो दानेनाकार्यकारिणः ।  
प्रच्छन्नपापा जप्येन तपसा वेदवित्तमाः ॥ ५.१०७ ॥**

प्रायश्चित्तप्रकरण एतद् दर्शयिष्यति । <u>अन्ये</u> तु पठन्ति "**क्षान्त्या शुध्यन्ति विद्वांसः**" इति । 

**मृत्तोयैः शुध्यते शोध्यं नदी वेगेन शुध्यति ।  
रजसा स्त्री मनोदुष्टा सन्न्यासेन द्विजोत्तमाः ॥ ५.१०८ ॥**

**तोय**ग्रहणं दृष्टान्तार्थम् । **नदीवेगादीनां** शुद्धिहेतूनां नयै(चेत्?) चोदकम् इतरथा स्थावराच् छुचितरम् इति यतस् तेन नदीपुलिनानाम् अशुचिबहुलानां (?) शुद्धिर् उच्यते । एवं "**रजसा स्त्री मनोदुष्टा**" । कर्मदुष्टायास् तु प्रायश्चित्तं वक्ष्यति । प्रतिषिद्धकर्म **सन्न्यासेन** चाकार्यम् अकुर्वतो **द्विजोत्तमस्य** शुद्धिर् न दर्शनार्थं द्विजोत्तमग्रहनम् । अथ वा प्रसिद्धसन्न्यासविषयं चेदं शास्त्रसामर्थ्याद् विज्ञेयम् । इदं चापरम् उक्तानां ज्ञानादीनां शुद्धिसाधनानां विषयार्थम् उपदिश्यते । 

**अद्भिर् गात्राणि सुध्यन्ति मनः सत्येन शुध्यति ।  
विद्यातपोभ्यां भूतात्मा बुद्धिर् ज्ञानेन शुध्यति ॥ ५.१०९ ॥**

अयं च **ज्ञानादि**शुद्धिप्रपञ्चः पूर्वशौचप्रसङ्गेनार्थवादार्थम् अनुगृह्यते । यथेमानि ज्ञानादीनिस्वयम् एव शुद्धेः कर्तॄणि एवम् इदम् अपि शावाशौचं विज्ञेयं सामर्थ्यात् ह्य् एवैषां शुद्धिः प्रकरणेन प्रसङ्गेन यथासम्बन्धनिर्देशं कल्पनीया (?) ।

**एष शौचस्य वः प्रोक्तः शरीरस्य विनिर्णयः ।  
नानाविधानां द्रव्याणां शुद्धेः शृणुत निर्णयम् ॥ ५.११० ॥**

प्रसिद्धार्थः श्लोकः ।

**तैजसानां मणीनां च सर्वस्याश्ममयस्य च ।  
[२४०] भस्मनाद्भिर् मृदा चैव शुद्धिर् उक्ता मनीषिभिः ॥ ५.१११ ॥**

अत्र मृद्भस्मनोर् विकल्पितयोर् अद्भिः सह समुच्चयः । 

**निर्लेपं काञ्चनं भाण्डम् अभिषिच्य विशुध्यति (?) ।  
अब्जम् अश्ममयं चैव राजतं चानुपस्कृतम् ॥ ५.११२ ॥**

एवं पूर्वविधिं सलेपानां तैजसानाम् अन्यतमं च न्यस्तै (?) सविषयोर् लोह(?)काञ्चनराजतयोर् निर्लेपयोर् अद्भिर् एव । पूर्वश्लोके च शङ्क्यस्याप्रकृतत्वाद् इहाब्जग्रहणे तस्य पूर्वविधिर् यः पूर्वभव(?)मणिर् यस् तस्यायम् एवार्थवादः एवं मणेर् (?) अब्जस्य पूर्वश्लोके ऽब्जानब्जमणिविषयत्वाद् अस्यार्थवादः ।

**अग्नेश् चापां च संयोगाद् धैमं रौप्यं च सम्बभौ (?) ।  
तस्मात् तयोः स्वयोन्यैव निर्णेको गुणवत्तरः ॥ ५.११३ ॥**

"अग्निर् वै वरुणानीम् अभ्यकामयत" इति श्रुतेर् अत्र चाग्नेः सुवर्णमन्त्रियमः (?) श्रूयते । वरुणान्या रजतम् । तथा सत्य् अनेन च निर्वृत्तेन भस्मनाद्भिश् च तयोः काञ्चनराजतयोर् **निर्नेको गुणवत्तरः** । अर्थवादत्वाच् चास्य । भस्मनां लोहादीनाम् अप्य् एष एव विधिर् ज्ञेयः ।

**ताम्रायस्कांस्यरूप्याणां त्रपुणः सीसकस्य च ।  
शौचं यथार्हं कर्तव्यं क्षाराम्लोदकवारिभिः ॥ ५.११४ ॥**

**ताम्रादीनां** रक्षादीन्य् उच्यन्ते । शुद्धेः साधनानि भस्म च क्षारशब्देनोच्यन्ते, नान्यत्, तथा बाह्लीकेषु प्रसिद्धेः । **आम्लोदकं** यस्य कस्यचिद् आम्लद्रव्यस्य काञ्चिकं वारि सर्वत्रानुक्तम् अपि प्रसज्यते । आम्लोदकं ताम्रस्यैवार्थत्वान् मस्यापि (?) **रूप्यादेस्** ताम्रं चेद् उपकरोति ततस् तत्रापि ग्राह्यम् । क्षारस्याम्लोदकविधित्सया पुनर्ग्रहणम् । **रूप्य**ग्रहणं चाम्लोदकप्रसिद्ध्यर्थम् । रूप्यसुवर्णयोर् हि केवलम् उदकं भस्म वा । अतो रूप्यां भस्मोदकार्थम् इदं पुनर् ग्रहणम् । प्रायोगिकी वेयं शुद्धिर् याप्यते । तथा च स्मृत्यन्तरे उपघातविशेषेण शुद्धिर् विशेषा उक्ताः । यथा "अमेध्याद् उपहतानां तैजसानाम् आकारादाहावकुलनात्" इति बोधायनः । 

**द्रवाणां चैव सर्वेषां शुद्धिर् उत्पवनेन च ।  
प्रोक्षणं संहतानां च दारवाणां च तक्षणम् ॥ ५.११५ ॥**

**उत्पवन**वचनं वेदोक्तम् । कुशाभ्याम् उदकादीनां सर्वेषां द्रव्याणां प्रायोगिकं कर्तव्यम् । न ह्य् उपघाते स्वल्पे ऽपि पिपीलिकादीनाम् **उत्पवनेन शुद्धिम्** इच्छन्ति शिष्टाः । एवं **[२४१]** **संहतानाम्** आसनशयनादीनां **प्रोक्षणं** प्रायोगिकम् । अत्यन्तोपहतानां तु तक्षणं प्रक्षालनादि च । 

**मार्जनं यज्ञपात्राणां पाणिना यज्ञकर्मणि ।  
चमसानां ग्रहानां च शुद्धिः प्रक्षालनेन तु ॥ ५.११६ ॥**

सं**मार्जनं** **पाणिना** वेदाङ्गैर् वा **यज्ञकर्म**ग्रहाणां कर्माङ्गं तद् इति गम्यते ऽतश् **चमसा**र्थं च ग्रहणीयम् । अयं **चमसादीनां** प्रायोगिकः शौचविधिः स्यात् । प्राशितृहरणानां चानुक्तानाम् एष एव विधिः । उपहतानां तक्षणं परित्यागो वा समयाचारिकः स्यात् । 

**चरूणां स्रुक्स्रुवाणां च शुद्धिर् उष्णेन वारिणा ।  
स्फ्यशूर्पशकटानां च मुसलोलूखलस्य च ॥ ५.११७ ॥**

निगदव्याख्यातः श्लोकः ।

**अद्भिस् तु प्रोक्षणं शौचं बहूनां धान्यवाससाम् ।  
प्रक्षालनेन त्व् अल्पानाम् अद्भिः शौचं विधीयते ॥ ५.११८ ॥**

**अब्**ग्रहणम् अनुवादार्थम् अल्पमहत्त्वे आपेक्षिके देशकालाभ्यां विज्ञेये । अयम् अपि प्रायोगिक एव विधिः ।

**चैलवच् चर्मणां शुद्धिर् वैदलानां तथैव च ।  
शाकमूलफलानां च धान्यवच् छुद्धिर् इष्यते ॥ ५.११९ ॥**

यच् **चैलानाम्** (?) उच्यते तत् कार्यसामान्यात् तालपत्रमयादीनाम् अपि स्याच् **छाकादीनाम्** अपि **चैलवद्** इति सिद्धे **धान्य**ग्रहणात् वाक्यताम् अपेक्ष्यत् (?) तच् **छाकादीनाम्** आत्मनस् तुष्ट्याशौचम् इति कल्प्यम् । अयम् अपि समाचारात् प्रायोगिक एव । उपघाते तु स्मृत्यन्तरं समाचारो वान्वेषणीयः ।

**कौशेयाविकयोर् ऊषैः कुतपानाम् अरिष्टकैः ।  
श्रीफलैर् अंशुपट्टानां क्षौमाणां गौरसर्षपैः ॥ ५.१२० ॥**

ऋज्वर्थः श्लोकः ।

**क्षौमवच् छङ्खशृङ्गाणाम् अस्थिदन्तमयस्य च ।  
शुद्धिर् विजानता कार्या गोमूत्रेणोदकेन च ॥ ५.१२१ ॥**

सत्य् अपि शङ्खस्य विजत्व(?)विशेषविधानाद् अयम् एव विधिः स्यान् न क्वचिन् न पूर्वः ।

**[१४२]** **प्रोक्षणात् तृणकाष्ठानि पलालं च विशुध्यति ।  
मार्जनोपाञ्जनैर् वेश्म पुनःपाकेन मृन्मयम् ॥ ५.१२२ ॥**

**तृणादीनां** संहतानां प्रोक्षणसिद्धम् उत्तरविवक्षार्थः पुनर् आरम्भः । **मार्जनोपाञ्जनेन** प्रथमप्रवेशोपघाते च क्वचित् पुनःपाकश् चैष उपघातापेक्षः अत्यन्तोपहतानाम् अपुनस्त्यागे ऽनुपहतानां **प्रोक्षणम्** ।

**[मद्यैर् मूत्रैः पुरीषैर् वा ष्ठीवनैः पूयशोणितैः ।  
संस्पृष्टं नैव शुध्येत पुनःपाकेन मृन्मयम् ॥ ५.१२३]  
सम्मार्जनेनोपाञ्जनेन सेकेनोल्लेखनेन च ।  
गवां च परिवासेन भूमिः शुध्यति पञ्चभिः ॥ ५.१२४ ॥**

समस्तैर् व्यस्तैर् वा यथायोगं समाचारात् बहुभिः शुद्धिः ।

**पक्षिजग्धं गवाघ्रातम् अवधूतम् अवक्षुतम् ।  
दूषितं केशकीटैश् च मृत्प्रक्षेपेण शुध्यति ॥ ५.१२५ ॥**

**पक्षि**विशेषाः **कीट**विशेषाः स्मृत्यन्तराद् वा विज्ञेयाः । केषु त्स्र्द्धाः(?) केषु मृत्प्रक्षेप इति ।

**यावन् नापैत्य् अमेध्याक्ताद् गन्धो लेपश् च तत्कृतः ।  
तावन् मृद्वारि वादेयं सर्वासु द्रव्यशुद्धिषु ॥ ५.१२६ ॥**

सर्वद्रव्याणां शुद्धिवादार्थोपलक्षणार्थम् इदम् उच्यते । सामान्यशौचोपदेशपरं वा शूद्रविषय एवेदं प्रकल्प्यम् । विहितशौचाल्पवादो ऽयं विज्ञेयः । इदानीम् अविज्ञातशुद्धिसम्पर्कद्रव्यहारिणस् तत्सम्बन्धप्रत्यवायप्रतिषेधार्थम् इदम् आरभ्यते । 

**त्रीणि वेदाः पवित्राणि ब्राह्मणानाम् अकल्पयन् ।  
अदृष्टम् अद्भिर् निर्णिक्तं यच् च वाचा प्रशस्यते ॥ ५.१२७ ॥**

वेद(?)ग्रहणम् अत्रादरार्थं विज्ञेयम् । ब्राह्मणग्रहणत्वे मुख्यत्वाद् व्रतश् च (?) नार्थम् इतरत्राप्य् **अदृष्टः** प्रत्यक्षानुमानागमैर् अपवादहेलनां सम्बन्धो यस्य तद् इदम् **अदृष्टो**पघातहेतुसम्बन्धम् **अदृष्टं** तत् तूपहतम् अप्य् असंसर्गेण पवित्रं देवा **अकल्पयन्** । अतश् च तददृष्टयोगादौ प्रत्यवायाभावः शास्त्रसामर्थ्याद् विज्ञेयः । उपहतसन्देहे **वाद्भिर् निर्णिक्तं** पवित्रं कृतशौचसन्देहे च वाक्प्रशस्तं शिष्टैर् अथ वा तादृशवाक्प्रशस्तो विधीयते । अद्भिस् तु निर्णिक्तं दृष्टान्तत्वेनादीयते (?) इतरसंस्तुत्यत्वम् (?) उक्तत्वाद् अस्य । एवं च सति यथाद्भिर् निर्णिक्तं पवित्रम् एवम् अदृष्टवाक्प्रशस्ते **[२४३] **अविस्मृत्यभोजनक्रियासाधने द्रव्ये । इदं तर्हि कथम् इव संवत्सरस्यैकम् अपि चरेत् कृच्छ्रद्विजोत्तमग्न (?) "अज्ञातजग्धशुद्ध्यर्थं ज्ञातस्य तु विशेषतः" (म्ध् ५.२१) इति । गुणस्वभावाशुचिनो द्रव्यस्याविज्ञातस्योपयोग एतत्प्रायश्चित्तसंस्पृष्टस्य चाप्रकरनसामर्थ्याद् विज्ञेयम् । इयम् तु संसर्गाशुचिनो लत्युनः (?) पक्षिजग्धादेः । अतश् च यथाविषयम् उभयम् अपीदं प्रमाणं विज्ञेयम् । विहितप्रतिषिद्धानां वा विकल्पः प्राकृतवद् धर्मविषययोर् ह्य् अवस्थित एव विज्ञेयः । अथ वायं सामान्यं विशेष उत्सर्गस् त्रीणि देवाः पवित्राणि तस्याविशेषापवादः संवत्सरस्यैकम् अपि चरेद् इत्य् एवमादि ।

**आपः शुद्धा भूमिगता वैतृष्ण्यं यासु गोर् भवेत् ।  
अव्याप्ताश् चेद् अमेध्येन गन्धवर्णरसान्विताः ॥ ५.१२८ ॥**

स्वभाव**शुद्धा** एव ह्य् **आपः** । न यथा भूमिर् उभयथैवं च तासाम् इन्द्रियपतितानां **भूमि**संस्पृष्टानाम् अशुच्याशङ्कायां यावतीनां शुचित्वं दर्शयति **वैतृष्ण्यं यासु गोर् भवेत्** न त्व् अल्पानां सास्नाल्पवने च सति वैतृष्ण्यं गवाम् भवेद् गोः स्नानम् अभिप्लाव्य विन्यस्यतीति गतेर् एवं च तद् उदकं जानुदघ्नम् ऊरुदघ्नं वाश्रितं भवति तथा च तासां भूयस्त्वोपलक्षणम् इदम् । अस्यापवादः । **अव्याप्तास् चेद् अमेध्येन** । एवं च सत्य् अपि भूयस्त्वे अमेध्यव्याप्तास् ता अशुचयो भवन्ति । अमेध्यप्राप्तिः पुनस् तासां कथं विज्ञेया । ये भवन्त्य् अमेध्यद्रव्यस्य "**गन्धवर्णरसान्विताः**" तदभावाद् अव्याप्ताः शुचयो भवन्ति । एवं च सति नेदम् अपां विशेषणम् । किं तर्हि । अमेध्यद्रव्यस्येति ।

**नित्यं शुद्धः कारुहस्तः पण्ये यच् च प्रसारितम् ।  
ब्रह्मचारिगतं भैक्षं नित्यं मेध्यम् इति स्थितिः ॥ ५.१२९ ॥**

शुद्ध्या (?) **कारुहस्तः शुद्धः** न तूपघाते सति । तस्य शुद्धिर् उच्यते । शावाद्याशौचसम्बन्धे चेतीदं निवृत्त्य ग्रहणम् एवम् । प्रण्यस्यापि सक्तुतण्डुलादेर् विक्रेतुर् हस्तस्पर्शाद् अदोषः । **ब्रह्मचारिगतं भैक्षं** मूत्रपुरीषाशुचिदेशापक्रमणोपघाते ऽपि सति शुचि ज्ञेयम् । 

**नित्यम् आस्यं शुचि स्त्रीणां शकुनिः फलपातने ।  
प्रस्रवे चा शुचिर् वत्सः श्वा मृगग्रहणे शुचिः ॥ ५.१३० ॥**

भार्यायाः सह भोजनप्रतिषेधात्, "स्त्रियश् च रतिसंसर्गे" इत्य् एतस्माच् च स्मृत्यन्तरे दर्शनाद् इति सभोगविषयतास्य गम्यते, नान्यत्र । <u>केचित्</u> तु नित्यग्रहण[णाद्?]भोजने ऽप्य् अनुज्ञानं मन्यन्ते । तद् अयुक्तं स्त्रीसहभोजनप्रतिषेधात् तदुच्छिष्टभोजने प्रायश्चित्तस्मरणाच् चेति । सर्ववर्णस्त्रीविषयश् चायम् उपदेशः । स्त्रीशूद्रोच्छिष्टभोजनम् इति तुल्यत्वाद् अस्योच्छिष्टप्रतिषेधस्य तत्र शूद्रग्रहणेन **[२४४]** शूद्राया अपि गृहीतत्वात् । जातिनिर्देशत्वेन स्त्रीग्रहणम् आर्यस्त्रीग्रहणार्थं विज्ञेयम् । एवं सत्य् आर्यायाश् च प्रति विरोधविशेषो नास्त्य् अतः सर्वे विषयत्वात् प्रतिषेधस्यानुज्ञातेनापि सर्वविषयेण भवितुं युक्तः । यतश् चैतद् एवम् अतः ।

**श्वभिर् हतस्य यन् मांसं शुचि तन् मनुर् अब्रवीत् ।  
क्रव्याद्भिश् च हतस्यान्यैश् चण्डालाद्यैश् च दस्युभिः ॥ ५.१३१ ॥**

आमस्य मांसस्य श्वाद्युच्छिष्टस्य शुचिवचनाद् अन्यस्योच्छिष्टस्योत्सर्ग एवं चण्डालादिसंस्पृष्टम् अपि द्रष्टव्यम् ।

**ऊर्ध्वं नाभेर् यानि खानि तानि मेध्यानि सर्वशः ।  
यान्य् अधस्ताद् अमेध्यानि देशाच् चैव मलाश् च्युताः ॥ ५.१३२ ॥**

**यान्य् अधस्तान् नाभेः खानि** तेषाम् अशुचित्वात् तत्संस्पर्शपरिहारः । **देहाच् चैव मलाश् च्युताः** । द्वौ परिशिष्टेभ्यो ऽप्य् एवामेध्या विज्ञेयाः श्लेष्मादयः । 

**मक्षिका विप्रुषश् छाया गौर् अश्वः सूर्यरश्मयः ।  
रजो भूर् वायुर् अग्निश् च स्पर्शे मेध्यआनि निर्दिशेत् ॥ ५.१३३ ॥**

न तु लेप एवं च **मक्षिकादीनाम्** अलेपानां शुचिता स्पर्शमात्रे । **विप्रुषस्** तु सत्य् अप्य् अविशेषवचने समाचारान् मूत्रादिविप्रुषः प्रयत्ने (?)

**विण्मूत्रोत्सर्गशुद्ध्यर्थं मृद्वार्य् आदेयम् अर्थवत् ।  
दैहिकानां मलानां च शुद्धिषु द्वादशस्व् अपि ॥ ५.१३४ ॥**

**अर्थवद्** इति । नातिस्तोकं नातिबहु किं तु यावता **मृद्वारिणाम्** शुद्ध्यपनयनं स्याद् **दैहिकमल**पनुत्त्यर्थं चेयम् एव **मृद्वारि** स्याद् इति नियमार्थो ऽयम् आरम्भः । दैहिकाश् च मला इति कृत्वेदम् आरभ्यते ।

**वसा शुक्रम् असृङ् मज्जा मूत्रविड्घ्राणकर्णविट् ।  
श्लेश्माश्रुदूषिका स्वेदो द्वादशैते नृणां मलाः ॥ ५.१३५ ॥**

नृग्रहणम् अन्येषां वित्ततुल्यानां प्रदर्शनार्थम् ।

**एका लिङ्गे गुदे तिस्रः तथैकत्र करे दश (?) ।  
उभयोः सप्त दातव्या मृदः शुद्धिम् अभीपसता (?) ॥ ५.१३६ ॥  
एतच्छौचं गृहस्थानां द्विगुणं ब्रह्मचारिणाम् ।  
[२४५] त्रिगुणं स्याद् वनस्थानां यतीनां तु चतुर्गुणम् ॥ ५.१३७ ॥**

लेपगन्धयोर् अमेध्यद्रव्यस्यापनीतयोर् अपि सङ्ख्या पूरयितव्या । पूर्णायां च सङ्ख्यायां (?) लेपगन्धापकर्षणम् परतः कर्तव्यम् एव, "यावन् नापैत्य् अमेध्याक्तात्" (म्ध् ५.१२६) इति वचनात् । एवम् उभयोर् अपि विध्योर् अर्थवादत्वम् अविरुद्धं भवति ।

**कृत्वा मूत्रं पुरीषं वा खान्य् आचान्त उपस्पृशेत् ।  
वेदम् अध्य्ष्यमानश् च अन्नम् अश्नंश् च सर्वदा ॥ ५.१३८ ॥  
त्रिर् आचामेद् अपः पूर्वं द्विर् उन्मृज्यात् ततो मुखम् ।  
शारीरं शौचम् अन्विच्छन् स्त्री शूद्रस् तु सकृत् सकृत् ॥ ५.१३९ ॥**

ब्रह्मचारिप्रकरणे "हृद्गाभिः पूयते विप्रः" (म्ध् २.६२) इत्येवमाद्य् उक्तम् इह **स्त्रीशूद्रा**र्थं पुनर् आरम्भः । एवं च एवोत्तरयोर् (?) उपस्पर्शनयोर् व्यवस्थितविकल्पः सदसच्छूद्रविषयो विज्ञेयः । अनेनैव सच्छूद्रप्रसङ्गेनेदम् अपरं तस्योद्यते ।

**शूद्राणां मासिकं कार्यं वपनं न्यायवर्तिनाम् ।  
वैश्यवच् छौचकल्पश् च द्विजोच्छिष्टं च भोजनम् ॥ ५.१४० ॥**

सच्**छूद्राणां** पाकयज्ञादिकर्मवतां ब्राह्मणोपाश्रयत्वान् **मासिकं कार्यं वपनं** द्विजातिवद् "**वैश्यवच् छौचकपश् च**" इत्य् आमनःशौचं तदीयं गृह्यते । अर्धमासशावशुद्धिश् च । इतरस्य तु मासेनैवोपस्पर्शनं च प्रकृतम् "स्त्रीशूद्रस् तु सकृत् सकृत्" (म्ध् ५.१३९) इत्य् एतद् द्विजोच्छिष्टभोजनाद् इति विस्तरशो व्याख्यातम् । "न शूद्राय मतिं दद्यान् नोच्च्छिष्टम्" (म्ध् ४.८०) इत्य् अत्र तच्छ्लोके । तथा चोक्तम् – ब्राह्मणाश्रितशूद्रप्रकरणे-

> यथ यथा हि सद्वृत्तम् आतिष्ठत्य् अनसूयकः ।  
>  तथा तथेमं चामुं च लोकं प्राप्नोत्य् अनिन्दितः ॥ (म्ध् १०.१२८)

इति ।

**नोच्छिष्टं कुर्वते मुख्या विप्रुषो ऽङ्गे पतन्ति याः ।  
न श्मश्रूणि गतान्य् आस्यं न दन्तान्तरधिष्ठितम् ॥ ५.१४१ ॥**

शास्त्रप्राप्तस्य प्रतिषेधः । <u>अगन्नयान्त्ययातान्य् आस्यं</u> (अङ्गे पतन्ति गतान्य् आस्यम्??) इत्य् अयं च प्रतिषेधप्रतिप्रसवः । **दन्तान्तरधिष्ठितस्य** स्मृत्यन्तरे जिह्वाभिमर्शनं प्रच्यवनविशिरणान्वितानि च प्रमाणम् । 

**स्पृशन्ति बिन्दवः पादौ य आचामयतः परान् ।  
भौमिकैस् ते समा ज्ञेया न तैर् अप्रयतो भवेत् ॥ ५.१४२ ॥  
[२४६]**

परवचनात् स्वयं परिहर्तव्या ।

**उच्छिष्टेन तु संस्पृष्टो द्रव्यहस्तः कथञ्चन ।  
अनिधायैव तद् द्रव्यम् आचान्तः शुचिताम् इयात् ॥ ५.१४३ ॥**

गौतमस्य तु निधानपक्ष एव । येन "द्रव्यहस्त उच्छिष्टो निधायाचामेत्" द्रव्यहस्त इति यद्य् अभिधानस्येति सूत्रे निधानार्थं वचनम् अधिकं पठति । तेन पदाधिक्येन तुल्यत्वे ऽपि संहितायानिधानपक्षस् तस्य विज्ञायते । तथा च तुल्यबलत्वाद् विरोधे विकल्पः ।

**वान्तो विरिक्तः स्नात्वा तु घृतप्राशनम् आचरेत् ।  
आचामेद् एव भुक्त्वान्नं स्नानं मैथुनिनः स्मृतम् ॥ ५.१४४ ॥**

**आचामेद् एव भुक्त्वान्नम्** इति । यथा भोजनोत्तरकालम् आचमनाच् छुद्धिर् एवं वान्तविरिक्तयोर् (?) अपि स्नानोत्तरकालं घृतप्राशनाच् छुद्धिस् तथा चेद् उपस्पर्शनम् । दृष्टान्तवादत्वात् परार्थम् उपादीयते न स्वार्थम् उक्तत्वाद् अस्य । निदर्शनं चैतत् सर्वोपस्पर्शनिमित्तानां दृष्टान्तार्थतया सामर्थ्याद् विज्ञेयम् । मैथुनिनश् च न्याय्या (?) मैथुनि तूपगमनेन वा पर्ववर्जं व्रजेत् स्नानम् । इदं गुणाधिक्याद् विशिष्टम् उपदिश्यते नित्याद् अधिकम् । <u>अन्ये</u> तु आवृत्त्यैकम् एवेच्छन्ति ।

**सुप्त्वा क्षुत्वा च भुक्त्वा च निष्ठीव्योक्त्वानृतानि च ।  
पीत्वापो ऽध्य्ष्यमाणश् च आचामेत् प्रयतो ऽपि सन् ॥ ५.१४५ ॥**

अपर आचमनहेतवो ऽत्र वेदाध्यननस्य पुनर्ग्रहणम् आचमनस्य स्वाध्यायाङ्गत्व आचमनार्थम् । पूर्वत्र तु शुद्ध्यर्थम् उक्तम् । एवं च सति द्वाव् इमौ नियमौ सुचीनाम् असय्तस्य आचान्तौ अध्येतव्यम् इति । तेन त्व् एतेन त्व् एकतिष्यकालेषु भोजन आचमनम् उच्यते । ब्रह्मचारिणो भैक्षोपयोगकाल इह द्विर् उच्यते । अत्र च ब्रह्मचारिणस् तद् भोजनाङ्गं यत् पुनः कृत्वा मूत्रं पुरीषम् इत्य् अत्र तत्प्रयतार्थम्, इह त्व् इतरविधित्सार्थम् ।

**एष शौचविधिः कृत्स्नो द्रवशुद्धिस् तथैव च ।  
उक्तो वः सर्ववर्णानां स्त्रीणां धर्मान् निबोधत ॥ ५.१४६ ॥  
बालया वा युवत्या वा वृद्धया वापि योषिता ।  
न स्वातन्त्र्येण कर्तव्यं किञ्चित् कार्यं गृहेष्व् अपि ॥ ५.१४७ ॥**

अस्वातन्त्र्योपदेशो ऽयम् अस्याधर्मेणात्मसंस्कारात् (?) प्राग् अपि चोभास् त्वाभावे (?)

**बाल्ये पितुर् वशे तिष्ठेत् पाणिग्राहस्य यौवने ।  
पुत्राणां भर्तरि प्रेते न भजेत् स्त्री स्वतन्त्रताम् ॥ ५.१४८ ॥  
[१४७]**

कदाचिद् अपीत्य् अत्यर्थः । एवं च सति –

**पित्रा भर्त्रा सुतैर् वापि नेच्छेद् विरहम् आत्मनः ।  
एषां हि व्रहेण स्त्री गर्ह्ये कुर्याद् उभे कुले ॥ ५.१४९ ॥**

अयं चापरस् तद्धर्मः –

**सदा प्रहृष्टया भाव्यं गृहकार्ये च दक्षया ।  
सुसंस्कृतोपस्करया व्यये चामुक्तहस्तया ॥ ५.१५० ॥**

किं चान्यत् ।

**यस्मै दद्यात् पिता त्व् एनां भ्राता वानुमते पितुः ।  
तं शुश्रूषेत जीवन्तं संस्थितं च न लङ्घयेत् ॥ ५.१५१ ॥**

पितुर् अभावे भ्रात्रादिभा(हा?)दिन्वलुदेयेत्य् (?) दर्शयति । "**संस्थितं च न लङ्घयेत्**" इत्य् अनेनोर्ध्वं पत्युर् अव्यभिचारम् आह । वांयाना(?) प्रभृत्य् अस्याः पारतन्त्र्यं पत्यौ न विवाहात् (?) ।

**मङ्गलार्थं स्वस्त्ययनं यज्ञश् चासां प्रजापतेः ।  
प्रयुज्यते विवाहेषु प्रदानं स्वाम्यकारणम् ॥ ५.१५२ ॥**

**स्वस्त्ययनं** विवाहस् तत्र यो मन्त्रप्रयोगः स **मङ्गलार्थं** न स्वत्वहेतुः । येन सत्त्वे सति वाग्दानेन मङ्गलप्रयुक्तिर् इयं युक्ता (?) "दशास्याम् पुत्रान् आ धेहि पतिम् एकादशं कृधि" (र्व् १०.८५.४५) इत्येवमादिप्रजापतेर् मन्त्रहोमाभ्यां विवाहेषु स्वीकृतायां वाग्दानेन युज्यते । इतश् च तं शुश्रूषेत जीवन्तं "संस्थितं च न लङ्घयेत्" (म्ध् ५.१५१) येन –

**अनृताव् ऋतुकाले च मन्त्रसंस्कारकृत् पतिः ।  
सुखस्य नित्यं दातेह परलोके च योषितः ॥ ५.१५३ ॥  
विशीलः कामवृत्तो वा गुणैर् वा परिवर्जितः ।  
उपचर्यः स्त्रिया साध्व्या सततं देववत् पतिः ॥ ५.१५४ ॥  
नास्ति स्त्रीणां पृथग् यज्ञो न व्रतं न ह्य् (नाप्य्?) उपोषणम् ।  
पतिं शुश्रूषते यत् तु (येन) तेन स्वर्गे महीयते ॥ ५.१५५ ॥**

अयं पूर्वविधिस्तुत्यर्थवादः । तथा च –

**पाणिग्राहस्य साध्वी स्त्री जीवतो वा मृतस्य वा ।  
पतिलोकम् अभीप्सन्ती नाचरेत् किञ्चिद् अप्रियम् ॥ ५.१५६ ॥  
[२४८] कामं तु क्षपेयेद् देहं पुष्पमूलफलैः शुभैः ।  
न च (तु) नामापि गृह्णीयात् पत्यौ प्रेते परस्य तु ॥ ५.१५७ ॥**

वृत्त्यसम्भवे ऽपि च ।

**आसीता मरणात् क्षान्ता नियता ब्रह्मचारिणी ।  
यो धर्म एकपत्नीनां काङ्क्षन्ती तम् अनुत्तमम् ॥ ५.१५८ ॥**

न स्यात् (?) पुत्रार्थम् अपि न प्रवर्तेत (?) । अन्यत्र संस्थिते पत्यौ यस्मात् ।

**अनेकानि सहस्राणि कुमारब्रह्मचारिणाम् ।  
दिवं गतानि विप्राणाम् अकृत्वा कुलसन्ततिम् ॥ ५.१५९ ॥  
मृते भर्तरि साध्वी स्त्री ब्रह्मचर्ये व्यवस्थिता ।  
स्वर्गं गच्छत्य् अपुत्रापि यथा ते ब्रह्मचारिणः ॥ ५.१६० ॥**

एवम् एव प्रतिषेधं विदित्वापि –

**अपत्यलोभाद् या तु स्त्री भर्तारम् अतिवर्तते ।  
सेह निन्दाम् अवाप्नोति परलोकाच् च हीयते ॥ ५.१६१ ॥**

यतश् च –

**नान्योत्पन्नप्रजास्तीति (सीह?) नाप्य् अन्यस्य परिग्रहे ।   
द्वितीयश् च न साध्वीनां क्वचिद् भर्तोपदिश्यते ॥ ५.१६२ ॥**

यतश् च –

**पतिं हित्वापकृष्टं स्वम् उत्कृष्टं या च सेवते [निषेवते?] ।**

उत्कृष्टसेवने ऽपि सा –

**निन्द्यैव लोके भवति परपूर्वेति चोच्यते ॥ ५.१६३ ॥**

न केवलम् अयं दोषो न व्यभिचारो ऽयं चापरो नितराम् –

**व्यभिचारात् तु भर्तुः स्त्री **

न केवलम्

> **लोके प्राप्नोति निन्द्यताम् ।**

प्रयाणाद् ऊर्ध्वम् –

**सृगालयोनिं प्राप्नोति पापरोगैश् च पीड्यते ॥ ५.१६४ ॥  
[२४९]**

येनातो नातिचरेद् भर्तारं दृष्टफललोभेन । तथा च दर्शयति –

**पतिं या नातिचरति मनोवाग्देहसंयता ।  
सा भर्तृलोकान् आप्नोति सद्भिः साध्वीति चोच्यते ॥ ५.१६५ ॥  
अनेन नारी वृत्तेन मनोगाग्देहसंयता ।  
इहाग्र्यां कीर्तिम् आप्नोति पतिलोकं परत्र च ॥ ५.१६६ ॥**

स्त्रीधर्मोपसंहारार्थः श्लोकः । ऋजवश् स्त्रीधर्मा इति । यतो नात्र व्याख्यानादरः कृतः । एतावत् त्व् अत्रोपदेशार्थम् – यथा पुंसो ऽन्यया सह पुनः प्रवृत्तिः कर्मस्व् एवम् "संस्थितं च न लङ्घयेत्" (म्ध् ५.१५१) इति, येन नास्या अन्येन सह पुनः प्रवृत्तिर् अस्ति यथा च "स्वर्गं गच्छत्य् अपुत्रापि" (म्ध् ५.१६०) इत्य् अनेन अपत्यजननम् आपदि प्रतिषिध्यते । नियोगस्मृत्या तु तत् पुनर् अभ्यनुज्ञास्यते । तदपत्योत्पादनम् उक्तप्रतिषिद्धत्वाद् विकल्प्यते । अनयोः स्मृत्योः कतरा ज्यायसीति न शक्या कर्तुम् अतिशयावधारणा । येनैकत्रापत्यम्, अन्यत्र संयमः । उभयोर् अपि स्तुतिर् इति जानीमहि ।

**एवंवृत्तां सवर्णां स्त्रीं द्विजातिः पूर्वमारिणीम् ।  
दाहयेद् अग्निहोत्रेण यज्ञपात्रैश् च धर्मवित् ॥ ५.१६७ ॥**

न्यायप्राप्तानुवादः श्लोकः । एवं च स तस्याः स्वामित्वाद् युक्त एवाग्निहोत्रेण संस्कारः तथैतत् पुनर् आदरार्थम् उदाह्रियते ।

**भार्यायै पूर्वमारिण्यै दत्वाग्नीन् अन्त्यकर्मणि ।  
पुनर् दारक्रियां कुर्यात् पुनर् आधानम् एव च ॥ ५.१६८ ॥**

इदम् अन्यया सहाधिकारान्तरम् उच्यते । न त्व् अधीनत्वाधिकारान्तरशेषः प्रतिप्रसवः । यदा त्व् असमर्थः प्रजनने कर्मानुष्ठाने वा तदास्य सहायाभावाद् वानप्रस्थे पारिव्राज्ये वाधिकारः स्याद् विप्रतिषेधः । तथा च श्रुतिः "जरया ह वा एतस्मान्म् (?) उच्यते" इत्य् अर्थलोपेन । अपरे त्य् आहुः- अत्र यदेति कल्पिष्यते । एतेन यावज्जीवहोमश्रुतेर् अविरोधः शुद्धो भविष्यति ।

**अनेन विधिना नित्यं प्ञ्चयज्ञान् न हापयेत् ।  
द्वितीयम् आयुषो भागं गृहेषु ब्राह्मणो वसन् ॥ ५.१६९ ॥**

उपसंहारार्थः श्लोकः । पञ्चयज्ञग्रहाणां च सर्वकर्मप्रसिद्ध्यर्थम् इति ।

**इति भारुचिकृतौ मनुशास्त्रविवरणे पञ्चमो ऽध्यायः ॥**
> 

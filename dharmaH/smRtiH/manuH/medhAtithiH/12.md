+++
title = "१२"
unicode_script = "devanagari"

+++


**अथ द्वादशतमो ऽध्यायः**

> **चातुर्वर्ण्यस्य कृत्स्नो ऽयम् उतो धर्मस् त्वयानघ ।**  
> **कर्मणां फलनिर्वृत्तिं शंस नस् तत्त्वतः पराम् ॥ १२.१ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/001_chAturvarNyasya_kRtsno.md">
<details><summary><h4>मेधातिथिः ...{Loading}...</h4></summary>


आद्यो ऽर्धः श्लोकः शास्त्रार्थ-परिसमाप्ति-दर्शनेनाधिकाकाङ्क्षा-निवृत्त्यर्थः । **कृत्स्न**ग्रहणं संमानार्थम्[^१] - एतावन्तः स्मार्ता धर्मा यस्मिन् शास्त्रे रहस्यपर्यन्त उपदिष्टाश् च । 

शिष्य-मुखेनाचार्यस्यैव कृत्स्न-कारिता शास्त्रस्य प्रतिपाद्यते +++(कथाप्रसङ्गात्)+++, न +++(दृढं)+++ विवक्षिता । नात्र शिष्याचार्यं वस्तुतः प्रतिपत्तव्यम् । ग्रन्थकार एवेमं ग्रन्थम् एवं विभजति ।+++(5)+++ 

**धर्म**शब्दश् च कर्तव्यतावचनो विधिप्रतिषेधसमूहम् अनुवदति । तेन कर्मफलसंबन्धो ऽनुक्त इति इत ऊर्ध्वं प्रतिपाद्यते । **कृत्स्नो धर्म उक्तस् त्वया** । विधिप्रतिषेधापेक्षया वचनम् उपपन्नं भवति । 


[^१]:
     M G: sāmānyārtham

- <u>कस्य पुनः</u> कर्मणः फलसंबन्धो जिज्ञास्यते येनोच्यते **कर्मणां फलनिर्वृत्तिं शंसे**ति । यावता यावन्ति[^२] तावन् नित्यानि शास्त्रनोदितत्वाद् एव क्रियन्ते न तेषां फलम् अभिसंधेयम् । न हि तानि फलार्थानि । यान्य् अनित्यानि[^३] तत्रापि प्रतिकर्म प्रायशः फलान्य् उक्तान्य् एव "वारिदस् तृप्तिम् आप्नोति" (म्ध् ४.२३०), "स्वर्गम् आयुश्[^४] च" (आप्ध् १.५.१५) इत्यादीनि च । यत्रापि नोक्तम् इव मन्येत तत्रापि स्वर्गादि साधितम् एव । यानि जातकर्मादीनि संस्कारकर्माणि तानि संस्कार्यविशेषोक्तस्य क्रियाफलेनैव फलवन्ति नादृष्टम् आकांक्षन्ति । यान्य् अपि नैमित्तिकानि द्रव्यशुद्ध्यादीनि चाण्डालस्पर्शनस्नानादीनि तान्य् अपि दृष्टप्रयोजनान्य् एव । शुद्धये हि तानि[^५] क्रियन्ते, अशुद्धैर् व्यवहारप्रतिषेधात् । प्रायश्चित्तानि चानन्तरम् उक्तप्रयोजनान्य् एव । अतो न विद्मः कस्य वास्य कर्मणः फलम् अभिजिज्ञास्यते । 


[^५]:
     M G: vihitāni


[^४]:
     M G J: svargāyuś (my reading is conjectural, based on Āp and the presence of the final "ca")


[^३]:
     M G: yāny atulyāni


[^२]:
     M G: yāni

- <u>प्रतिषेधानाम्</u> । "शरीरजैः कर्मदोषैः" (म्ध् १२.९) इत्यादिना[^६] तेषाम् एव वक्ष्यमाणत्वात् । तथाप्रतिषेधानुष्ठानम् अपि शास्त्रचोदितम् एव ।


[^६]:
     M G: kṛte for ityādinā

- <u>ननु</u>[^७] तत्र फलार्थित्वे हि न सर्वविषयो ऽधिकारः स्यात् । अर्थिता वाधिक्रियेत । 


[^७]:
     M G: na ca

- <u>उच्यते</u> । नैवात्र तादृशं फलम् अभिधीयते यत् काम्यते । अनिष्टफलदर्शनम् अत्र क्रियते । नैव तत् काम्यते । नैव च कश्चिद् अनिष्टप्राप्तिम् इच्छति । अतः सर्वविषयतासिद्धिः । यद् अप्य् उच्यते "शास्त्रं चोदितं[^८] प्रतिषेधानुष्ठानं क्रियते," अत्यल्पम् इदम् उच्यते । एवं तत्रानुष्ठानम्[^९] इति । सर्वम् एव शास्त्रनोदितं क्रियते । 


[^९]:
     M G: tatra nānuṣṭhānam


[^८]:
     M G: śāstrācoditaṃ

- <u>किं तु</u> तच् छास्त्रं फलार्थिनः कस्यचित् कर्तव्यतां स्थापयति । कस्यचिद् अन्तरेण फलं नैमित्तिकत्वेन । इह तु यावज्जीवम् इव निमित्तश्रुतेर् अभावात् किमर्थं प्रतिषिद्धं न क्रियत इति ।

- <u>उपेक्षायां</u>[^१०] प्रत्यवायश् च दृश्यते- "जिघांसया ब्राह्मणस्य नरकं प्रतिपद्यते" (म्ध् ११.२०५) इति ।


[^१०]:
     M G: apekṣā

- <u>ननु</u> च यत् प्रतिषिद्धं ब्राह्मणवधादि न तच् छास्त्रचोदितम् । शास्त्रनोदितस्य हि शास्त्रीयेण फलेन संबन्धो युक्तः, यथा "स्वर्गकामो यजेत" इति । शास्त्रतो हि यागस्य कर्तव्यताप्रतिपत्तिर् नान्यतः । इह तु द्वेषादिना लौकिकी प्रवृत्तिर् अशास्त्रीया । न चाशास्त्रीयस्य शास्त्रीयेण फलेन संबन्धो न्याय्यः । यद् अप्य् उक्तम् "उपेक्षायां प्रत्यवायः प्रदर्शितः" इति, किमित्य् अत्राकांक्षा[^११] । यावता द्विषन्तं प्रति वर्तमानस्य[^१२] न कर्तव्यम्" इति शास्त्रतो ऽवगतिर् जायते, तावता वाक्यार्थसमाप्तिः । किम् अत्र पदम् अस्ति यदाकांक्षीत[^१३] । 


[^१३]:
     M G: yadākāṃkṣīyata


[^१२]:
     M G: pravartamānasya


[^११]:
     M G: atra kāṃkṣā

- <u>एतद्</u> विविच्यमानं महान्तं ग्रन्थविस्तारम् आक्षिपति । संक्षेपस् त्व् अयम् । "न हिंस्याद् भूतानि" इति प्रतिषेधविधेः प्रतिषेधो भावार्थः । कर्तृकरण इति च श्रूयते[^१४] । तत्र विधेस्[^१५] तावन् नियोज्यविषयाकांक्षा[^१६] । तत्र नियोज्यस्येयम् अवगतिर् भवति- "न[^१७] मयैतत् कर्तव्यम्" । नार्थस् तत्र नियुक्तः, पुरुषनियोगरूपत्वाद् विधेः । स चात्र नियोज्यो लौकिक्या द्वेषलक्षणया प्रवृत्त्यार्थेन प्रवर्तमानहिंसास्वभावोपदेशेन समर्पितः । यः स्वेच्छया हनने प्रवर्तते स हन्याद् इति । न चैतेन युज्यते स ह्य् अत्र विधेर् विषयः । न चेति शून्येषु भावार्थस्यान्यतः प्राप्तत्वात् पुरुषोपलक्षणत्वात् स्वेन विषयत्वेन विधेः संबन्धः । यश् चासौ नियोज्यः स न तीर्थत्वेन नियोज्यभावम् आत्मनः प्रतिपद्यते । यावत् तद्विषयस्य प्रतिषिध्यमानस्य नानिष्टफलताम् अध्यवस्यति । तथा हि लोके व्युत्पत्तिः । "सभ्यायाङ्गुलिर् देया" इति वदन् प्रतिषिद्धे तदतिक्रमणे[^१८] तदनुष्ठीयमानम् अनर्थहेतुतया प्रतिपन्नम् । न च[^१९] लौकिकीं व्युत्पत्तिम् अवमृज्य हेत्वन्तरम् उपन्यासम् अर्हति । तत्राश्रुताप्य्[^२०] अनिष्टफलता प्रतिषेधसामर्थ्यात् कल्पयितुं युक्ता, किं पुनर् यत्र श्रूयत एव । न हि श्रुतस्योत्सर्गो न्याय्यः । न चात्र वादमात्रोपलक्षकत्वं नरकादिफलं श्रुतियुक्तम् उक्तेन न्यायेन फलापेक्षान्वयः सकाशात् ।


[^२०]:
     M G: na cāśrutāpy


[^१९]:
     M G: tatra


[^१८]:
     M G: tadatikrameṇa


[^१७]:
     M G omit: na


[^१६]:
     M G: niyojyaṃ viṣa-


[^१५]:
     M G: vidhis


[^१४]:
     J omit: kartṛkaraṇa iti ca śrūyate

- किं चार्थवादा विधिविशेषा भवन्ति । न चेह कश्चिद् विधिः श्रुतः प्रकृतो वा, कर्मफलसंबन्धस्यैव प्राधान्येन प्रतिपादयिष्यमाणत्वात् । न ह्य् अत्र कर्माणि विधीयन्ते । अतश् च तेषां फलसंबन्ध उच्यते । न चैतावता भवन्ति वाक्यशतान्य् अनर्थकानि । भवन्तु अर्हन्तु स्मृतिकारणं तावद् एतद् दर्शनम् । न ह्य् अन्यथैतानि वाक्यानि व्याख्यातुं शक्यन्ते । अविधिशेष इह नास्ति ।

- <u>गुणवादेनैतद्</u> व्याख्यानं शास्त्रकाराणाम् अपि भ्रान्तिर् इति चेत् ।

- <u>न</u> । नैवंवादिन आत्मनः प्रकर्षतो महर्षीन् अवजानते । 

- अघं पापम् । **अनघेति** संबोधनम् निष्कल्मषतया स्तुत्यर्थम् । **शंसेति** वाग्यतो वर्तते ॥ १२.१ ॥

</details>
</div>


> **स तान् उवाच धर्मात्मा महर्षीन् मानवो भृगुः ।**  
> **अस्य सर्वस्य शृणुत कर्मयोगस्य निर्णयम् ॥ १२.२ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/002_sa_tAn.md">
<details><summary><h4>मेधातिथिः ...{Loading}...</h4></summary>


पृष्टप्रतिवचनम् एतत् । यद् अहं पृष्टः शृणु तत् । **कर्मणो योगम्** इति संबन्धः । स च प्रकृतत्वात् फलेनैव विज्ञेयः ॥ १२.२ ॥

</details>
</div>


> **शुभाशुभफलं कर्म मनोवाग्देहसंभवम् ।**  
> **कर्मजा गतयो नॄणाम् उत्तमाधममध्यमाः ॥ १२.३ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/003_shubhAshubha-phala~N_karma.md">
<details><summary><h4>मेधातिथिः ...{Loading}...</h4></summary>


शुभस्य निर्देशो दृष्टान्ततया, मनोवाग्व्यापारविध्यर्थो वा मनसो वाचो देहाच् च संभवति **कर्म**[^२१] । **कर्म**शब्दो न चेज्यायाम् एव कायपरिस्पन्दे वर्तते । किं तर्हि, क्रियामात्रे[^२२] योगध्यानवचनात्मके ऽपि । **फल**शब्दः प्रत्येकम् अभिसंबध्यते । शुभफलम्[^२३] अशुभफलं च । नैवं विज्ञेयं कायव्यापारसाधनाद् एव[^२४] कर्मानुष्ठानाच् छुभाशुभफलप्राप्तिः । अपि तु मनोवाक्कायसंभवाद् अप्य् एवम् एव । तस्माद् अपि त्रिविधात् कर्मणस् तु विधीयते फलप्राप्तिः ॥ १२.३ ॥


[^२४]:
     M G: -sādhanādivat


[^२३]:
     M G: śubham


[^२२]:
     M G: kriyāmātra


[^२१]:
     M G omit: karma

</details>
</div>


> **तस्येह त्रिविधस्यापि त्र्यधिष्ठानस्य देहिनः ।**  
> **दशलक्षणयुक्तस्य मनो विद्यात् प्रवर्तकम् ॥ १२.४ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/004_tasyeha_trividhasyA-pi.md">
<details><summary><h4>मेधातिथिः ...{Loading}...</h4></summary>
<u>ननु</u> च "दण्ड्यान् यजेत" "न हिंस्यात्" इति शुभम् अशुभं च । ते सर्वे कायव्यापारसाध्ये । दानेनात्मनः[^२५] स्वत्वनिवृत्तिः परस्य च स्वत्वसंपादनं तच् च पूर्वं "दक्षिणेन हस्तेन" इत्यादि विहितिम् । यागो ऽपि प्रयोगरूपो ऽवभृथान्तः कायव्यापारनिर्वर्त्यो भवति । एवं संघातदण्ड्याद्यविद्या[^२६] तु कायिकतया प्रसिद्धैव । तत्र किं तत् कर्म यन् मनसः संभवति ।


[^२६]:
     M G: -daṇḍādyavidyā


[^२५]:
     M G: tadānenātmanaḥ

- <u>अत आह</u> अर्थस्यास्य **मनो** **विद्यात् प्रवर्तकम्** । मनसो हि व्यापाराः सर्वे[^२७] दर्शनादयः । न च त्रिष्व् असत्सु भौतिको व्यापारः । तथा हि प्रथमं तावन् मनसायम् अर्थं संपश्यत्य् अयम् ईदृश एव तस्य[^२८] वस्तुनः सुखं दुःखं वास्य कारणं[^२९] तत आयत्ते "कथम् एतन् मनः संपद्यते" । ततो ऽध्यवस्यति "संपादयाम्य् अतो नेदम्" इति । तत्र उदरे क्रियाप्रधाने कायपरिस्पन्दरूपवाग्व्यवहारश् च । अतः सर्वस्य मनः प्रवर्तकं प्रेषापूर्वकारिणः 


[^२९]:
     M G: kāraṇāt


[^२८]:
     M G: īdṛśa etasya


[^२७]:
     M G: sarva-

- अबुद्धिपूर्वं तु नावश्यं सद्दर्शनादयः पूर्वभाविरूपस्य ताद्रूप्येण ग्रहणम् — यथा मद्ये वर्णसादृश्यात्[^३०] पानकबुद्ध्या प्रवृत्तिः, संतमासंभवात्[^३१] तया परस्त्रीषु, अन्यत् तु दैवोपनिपतितम्, यथा सुप्तस्य हस्तसंचारपार्श्वपरिवर्तनादिना मशकादिप्राणिवधः — तत्रापि कर्तृत्वम् उपपादितं प्रायश्चित्तेषु प्रवृत्तिहेतुः । 


[^३१]:
     M G: santamāsaṃbhavāt pravṛtti saṃtamāsaṃbhavati


[^३०]:
     M G: meghavarṇasādṛśyāt

- **त्रिविधस्य**,[^३२] वाङ्मनःकायसाधनभेदेन । **त्र्यधिष्ठानस्य**, उत्तमाधममध्यमगतिभेदेन । **दशलक्षणयुक्तस्य मनः** कायकर्मणोः प्रत्येकं त्रैविध्यं वाङ्मयं चतुर्विधम् । एतानि दशलक्षणानि । तान्य् उपरिष्टाद् वक्ष्यति ॥ १२.४ ॥


[^३२]:
     M G: vividhasya

</details>
</div>


> **परद्रव्येष्व् अभिध्यानं मनसानिष्टचिन्तनम् ।**  
> **वितथाभिनिवेशश् च त्रिविधं कर्म मानसम् ॥ १२.५ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/005_paradravyeShv_abhidhyAnam.md">
<details><summary><h4>मेधातिथिः ...{Loading}...</h4></summary>


**अभिध्यानं** नाम परद्रव्यविषयेर्ष्याबुद्ध्या परद्रव्याभिभवानुचिन्तनम्- "कियद् अश्वगोधनं कियद् वाजाविकम् इति च विभवो ऽश्वाः धिग्दैवं कस्माद् अस्येयती समृद्धिः, अथ च कथं नामैतस्यापहरेयम्, अथ वा साधुर् भवति यद्य् एतस्यैतन् न भवति" । 

- <u>अन्ये</u> त्व् आहुर् एतद् धनं समभिभवति । 

- **अनिष्टचिन्तनं** परस्येत्य् अभिसंबध्नन्ति । परवधोपायचिन्तनम्- "यदि म्रियते," "तन् ममास्तु" इति वा ।

- <u>ननु</u> च परद्रव्याभिध्यानम्[^३३] एवोक्तम् । अनेनैव सिद्धे तद् अनर्थकम् । 


[^३३]:
     M G add: īdṛśam

- सामान्यशब्दो ह्य् अयम् । यद् अनिष्ठम् अनभिप्रेतं परस्य तन् न चिन्तनीयम् । धननाशो ऽपि परस्य नैवेष्टः । एतद्भयाच् च किंचन परस्येत्य् एतन् न व्याहरन्ति । अनिष्टं च यत् प्रतिषिद्धं तद् व्याचक्षते । 

- अस्मिन्न् अपि पक्षे परद्रव्याभिध्यानं प्राधान्यार्थम् एव । 

- एवं **वितथाभिनिवेशो** ऽपि । पूर्वपक्षार्थस्य सिद्धान्तत्वेन ग्रहणम्, विज्ञानवादः, वेदाप्रामाण्यम्,[^३४] अनात्मताग्रह इत्येवमादि । 


[^३४]:
     M G: vidāṃ prāmāṇyam; J: vedāḥ prāmāṇyam (my reading is conjectural, also based on Jha's translation)

- <u>अन्ये</u> तु नित्यनिरामिषद्वेषम् आहुः । 

- इयं च त्रिविधाकुशला मानसी प्रवृत्तिः । अतो ऽन्या कुशला । अस्पृहा परद्रव्येषु, दया सर्वसत्त्वेषु, श्रद्धा धर्माद्यस्तित्वादिषु । तथा च भगवान् व्यासः ।

- अनभिध्या परस्वेषु सर्वसत्त्वेषु सौहृदम् ।
- धर्मिणां फलम् अस्तीति त्रिविधं मनसा स्मरेत् ॥ १२.५ ॥

</details>
</div>


> **पारुष्यम् अनृतं चैव पैशुन्यं चापि सर्वशः ।**  
> **असंबद्धप्रलापश् च वाङ्मयं स्याच् चतुर्विधम् ॥ १२.६ ॥**  
> **अदत्तानाम् उपादानं हिंसा चैवाविधानतः ।**  
> **परदारोपसेवा च शारीरं त्रिविधं स्मृतम् ॥ १२.७ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/007_adattAnAm_upAdAnam.md">
<details><summary><h4>मेधातिथिः ...{Loading}...</h4></summary>


शास्त्रीयाप्राधान्यतयास्य **+अदत्तानाम्** असद्भ्य **उपादानं** दुष्टं चैव । तथा कुमार्यादि**परदारादाव्** अपि । विपरीतधर्मादानं परित्राणम् इन्द्रियसंयमश् च । इदं मनोवाग्देहभेदेन दशविधम् । प्रवृत्तिकुशलाकुशलविभागेन विंशतिप्रकाराः ॥ १२.७ ॥

</details>
</div>


> **मानसं मनसैवायम् उपभुङ्क्ते शुभाशुभम् ।**  
> **वाचा वाचा कृतं कर्म कायेनैव च कायिकम् ॥ १२.८ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/008_mAnasam_manasaivA-yam.md">
<details><summary><h4>मेधातिथिः ...{Loading}...</h4></summary>
<u>परस्य</u> मनस्तापो येन जन्यते कर्मणा ततो **मानसं** दुःखम् आप्नोतीति केचित् । 

- <u>वयं</u> तु ब्रूमो यत् त्रिविधं मानसम् उक्तं ततो मनोदुःखाप्तिः । एवम् उत्तरयोर् अपि ॥ १२.८ ॥

</details>
</div>


> **शरीरजैः कर्मदोषैर् याति स्थावरतां नरः ।**  
> **वाचिकैः पक्षिमृगतां मानसैर् अन्त्यजातिताम् ॥ १२.९ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/009_sharIrajaiH_karmadoShair.md">
<details><summary><h4>मेधातिथिः ...{Loading}...</h4></summary>


भूयस्त्वाभिप्रायम् एतत् । प्रायेणैतासां जातीनाम् एतानि यथाविभागं निमित्तानि । न त्व् अयं नियमः । तथा महापातकिनां तिर्यक् पर्यटन्तीति वक्ष्यतीति (च्ड़्। म्ध् १२.५५ड़्) । **पक्षिमृग**ग्रहणं तिर्यग्जातिमात्रप्रदर्शनार्थम् । मनोवाक्कायकर्मणाम् उत्तरोत्तरस्य गुरुत्वप्रदर्शनार्थपरम्[^३५] ॥ १२.९ ॥


[^३५]:
     M G: -ārthaṃ param

</details>
</div>


> **वाग्दण्डो ऽथ मनोदण्डः कायदण्डस् तथैव च ।**  
> **यस्यैते निहिता बुद्धौ त्रिदण्डीति स उच्यते ॥ १२.१० ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/010_vAgdaNDo.atha.md">
<details><summary><h4>मेधातिथिः ...{Loading}...</h4></summary>


दमनं **दण्डः** । **वाचो दण्डः** पारुष्याप्रवृत्तिः । एवम् उत्तरयोर् अपि । **यस्यैते** दण्डा **बुद्धौ निहिता** "नैतन् मया कर्तव्यम्" इति यो न स्खलति **स त्रिदण्डीत्य् उच्यते** । न त्व् अनार्यो गुरुकाष्ठदण्डं धारयति ॥ १२.१० ॥

</details>
</div>


> **त्रिदण्डम् एतन् निक्षिप्य सर्वभूतेषु मानवः ।**  
> **कामक्रोधौ सुसंयम्य**[^३६]** ततः सिद्धिं निगच्छति**[^३७]** ॥ १२.११ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/011_tridaNDam_etan.md">
<details><summary><h4>मेधातिथिः ...{Loading}...</h4></summary>



[^३७]:
     M G: niyacchati


[^३६]:
     M G: tu saṃyamya

त्रयाणां दण्डानां समाहारस् **त्रिदण्डम्** । पात्रादिदर्शनाद् अस्त्रियां भाषणात् (च्ड़्। पान् २.४.१७) । बुद्धौ **निक्षिप्य** बुद्धौ कृत्वा । **सर्वभूतेष्व्** अघातकत्वं चावस्थितं त्रिदण्डं वा निहितम् । **कामक्रोधयोः** **संयमः** **सु** साधुः । **ततः सिद्धिं** मोक्षाख्यां **गच्छति** प्राप्नोति । आध्यात्मिकत्वोपन्यास उपक्रमो ऽयम् । कस्य पुनर् एषा सिद्धिः कस्य वामुत्र[^३८] विकारकर्मफलानां भोक्तृत्वम् । भस्मान्तं शरीरम् । न च ततो ऽयम् उपलभामहे । तेन सर्वेषु[^३९] धर्माधर्मेष्व् अधिकारिपुरुषं प्रदर्शयितुकामः प्रारभते ॥ १२.११ ॥


[^३९]:
     M G: te sarve


[^३८]:
     M G: vā na | atra

</details>
</div>


> **यो ऽस्यात्मनः कारयिता तं क्षेत्रज्ञं प्रचक्षते ।**  
> **यः करोति तु कर्माणि स भूतात्मोच्यते बुधैः ॥ १२.१२ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/012_yo.asyAtmanaH.md">
<details><summary><h4>मेधातिथिः ...{Loading}...</h4></summary>


**अस्य** शरीरस्य क्रियापरिस्पन्दात्मिकां[^४०] क्रियां स्वयं प्रवर्तयिता । प्रयत्नवशेनास्य कर्तृत्वम् । स **क्षेत्रज्ञः** । **अस्यात्मन** इति समानाधिकरणे षष्ठी । **आत्म**शब्दस्य शरीरे वृत्तिः,[^४१] तस्यापि आत्मार्थत्वात् । **यः करोति** पानादिलक्षणं[^४२] तज्जन्यो यः शरीराख्यः कर्ता **स भूतात्मोच्यते** पृथिव्यादिभूतसंघातः, जघन्यत्वात् । भूतविकार आत्मा **भूतात्मा** । तथा चोक्तम् "द्वाव् आत्मानाव् अन्तरात्मना शरीरात्मना" ॥ १२.१२ ॥


[^४२]:
     M G: pāṇādi-


[^४१]:
     M G omit: vṛttiḥ


[^४०]:
     M G: kriyāṃ pari-

</details>
</div>


> **जीवसंज्ञो ऽन्तरात्मान्यः सहजः सर्वदेहिनाम् ।**  
> **येन वेदयते सर्वं सुखं दुःखं च जन्मसु ॥ १२.१३ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/013_jIvasanjno.antarAtmAnyaH.md">
<details><summary><h4>मेधातिथिः ...{Loading}...</h4></summary>


किं पुनर् अयं जीवो नाम यावता क्षेत्रज्ञम् एव जीवं मन्यन्ते । द्वौ चात्रोपलभ्येते- शरीरम् अहंप्रत्ययविज्ञेयश् **चान्तरात्मा** । ततो **ऽन्यः** कश्चिज् जीवो नाम । 

- <u>केचित्</u> तावद् आहुः महदादिभूतसूक्ष्मपरिवेष्टितं[^४३] लिङ्गं यत् पठ्यते "संसरति निरुपभोगं भावैर् अधिवासितं[^४४] लिङ्गम्" (साम्क् ४०) इति । **येने**तिकरणत्वं च वेदनं प्रति तस्योपपद्यते । तद् धि स्थूलभूतानाम् आश्रयः, तस्यैव शरीराख्यबाह्यभूताश्रयत्वात् । शरीरे च सत्य् आत्मनः सुखदुःखभोक्तृत्वम् । अतो **येनेति** करणविभक्त्योच्यते । 


[^४४]:
     M G: nānārūpaṃ bhogabhāvair adhivāsitaṃ


[^४३]:
     M G: mahad abhibhūtaṃ sūkṣmapariveṣṭitaṃ

- <u>अन्ये</u> तु मन्यन्ते- अन्तःकरणं मनोबुद्ध्यहंकाररूपं जीवः । तस्य चान्तःकरणसंज्ञत्वाद् युक्त एव करणविभक्त्या निर्देशः । 

- **अन्तरात्म**शब्दश् च तादर्थ्याद् युक्त एव । **सहज**शब्दश् च[^४५] आ मोक्षप्राप्तेर् आ प्रलयाच् च तदवियोगेन[^४६] ॥ १२.१३ ॥


[^४६]:
     M G: tad api yogena


[^४५]:
     M G: sahaśabdasya

</details>
</div>


> **ताव् उभौ भूतसंपृक्तौ महान् क्षेत्रज्ञ एव च ।**  
> **उच्चावचेषु भूतेषु स्थितं तं व्याप्य तिष्ठतः ॥ १२.१४ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/014_tAv_ubhau.md">
<details><summary><h4>मेधातिथिः ...{Loading}...</h4></summary>


**उच्चावचेषु** बहुविधेषु नानारूपेषु **भूतेषु** सर्वेषु यः **स्थितो** **व्याप्य** तानि भूतानि । **तिष्ठतः** संश्रयतः । अतश् च सर्वकर्मकर्तृत्वम्, तिष्ठतेर् अनेकार्थत्वात् । 

- को ऽसाव् **उच्चावचेषु भूतेषु** **व्याप्य** स्थितः । 

</details>
</div>
 

> परमात्मा चेतनाचेतनजगत्परित्यक्तः परमानन्दरूपः परस्ताच् च प्रतिपादयिष्यते ।   
> भूतसंपृक्तौ** भूतानि पञ्च । **महान्** इति[^४७] । येन वेदयत इत्य् उक्तः । **क्षेत्रज्ञः** "अस्यात्मनः" (म्ध् १२.१२) इति । 


[^४७]:
     M G: mahānti

- यथाव्याप्त्यापक्षे[^४८] ऽपि द्वितीय**स्थितं** **तम्** इति । संश्रयणं च तत्कारणत्वात् सर्वस्यास्य जगतः । कार्यं च कारणम् आश्रयत्य् अतो ऽपेक्षैव संश्रयणम् । तथा च भवान् व्यासः-


[^४८]:
     M G: athāvyāptyāpakṣe

- द्वाव् इमौ पुरुषौ लोके क्षरश् चाक्षर एव च ।

- क्षरः सर्वाणि भूतानि कूटस्थो ऽक्षर उच्यते ॥ (भ्ग् १५.१६)

क्षरशब्देन सर्वं चैतद् उच्यते, चाराचरप्रपञ्चरूपम् । अक्षरं प्रकृतिकारणम् कूटस्थशब्देन, कारणरूपतया प्रलये ऽप्य् अविनाशात् । अथ वा क्षरं शरीरम् अक्षरः क्षेत्रज्ञः । कूटस्थत्वं तु तस्यामोक्षप्राप्तेः कर्तृत्वभोक्तृत्वानिवृत्त्या-

- उत्तमः पुरुषस् त्व् अन्यः परमात्मेत्य् उदाहृतः ।

- यो लोकत्रयम् आविश्य बिभर्त्य् अव्यय ईश्वरः ॥ (भ्ग् १५.१७) ॥ १२. १४ ॥

> **असंख्या मूर्तयस् तस्य निष्पतन्ति शरीरतः ।**  
> **उच्चावचानि भूतानि सततं चेष्टयन्ति याः ॥ १२.१५ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/015_asankhyA_mUrtayas.md">
<details><summary><h4>मेधातिथिः ...{Loading}...</h4></summary>


**मूर्ति**शब्देन यावत् किंचिद् भौतिकं कार्यकारणम् इति शक्तिश् च तद् उच्यते । तद् एतत् सर्वं तस्य परमात्मनः शरीरात् प्रादुर् भवति । स्वभाव एव तस्य **शरीरम्** । शिलापुत्रकस्य शरीरम् इतिवद् भेदेन व्यपदेशः । **असंख्या** अनन्ताः । समुद्राद् इवोर्मयः । **निष्पतन्ति** प्रादुर् भवन्तीत्य् उक्तम् । ताभिः प्रादुर्भूताभिर् इदं जगच् चेष्टते सक्रियं भवतीत्य् अर्थः । शरीरेन्द्रियविज्ञानैर् विना चेष्टाया अभावाच् **चेष्टयन्तीत्य्** उच्यते । 

- <u>अन्ये</u> तु **शरीरतः** प्रधानं च परमात्मनः शरीरं तदधीनप्रवृत्तित्वात्, नात्र भूतानि[^४९] ॥ १२.१५ ॥


[^४९]:
     M G place nātra bhūtāni at the beginning of the com. on the next verse.

</details>
</div>


> **पञ्चभ्य एव भूतेभ्यः**[^५०]** प्रेत्य दुष्कृतिनां नृणाम् ।**  
> **शरीरं यातनार्थीयम् अन्यद् उत्पद्यते ध्रुवम् ॥ १२.१६ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/016_panchabhya_eva.md">
<details><summary><h4>मेधातिथिः ...{Loading}...</h4></summary>


**पञ्चभ्यो भूतेभ्यो** ऽन्यच् छरीरं **प्रेत्योत्पद्यते** । एतद् उक्तं भवति । शुक्रशोणितम् अन्तरेणैव पाञ्चभौतिकं शरीरम् उत्पद्यते । **दुष्कृतीनां** च पाञ्चभौतिकं **शरीरं** पुण्यक्र्ताम् तु तैजसाकाशमात्राणि[^५१] भवन्ति । यथोक्तम् "वायुभूतः खमूर्तिमान्" (म्ध् २.८२) इति । **यातना** पीडातिशयः । तद्**अर्थीयम्**,[^५२] यद्[^५३] अतिदृढम् अलौकिकदुःखसहिष्णुः ॥ १२.१६ ॥


[^५३]:
     M G: yady


[^५२]:
     M G omit: tadarthīyam


[^५१]:
     M G: tejasā-

</details>
</div>


> **तेनानुभूय ता यामीः शरीरेणेह यातनाः ।**  
> **तास्व् एव भूतमात्रासु प्रलीयन्ते विभागशः ॥ १२.१७ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/017_tenA-nubhUya_tA.md">
<details><summary><h4>मेधातिथिः ...{Loading}...</h4></summary>


**यमो** नाम देवताविशेषो दुष्कृतिनां निग्रहादिकृत् । तद्दृष्टा **यातना** अस्य । **ता** **अनुभूय** तेन[^५४] पाञ्चभौतिकेन **शरीरेण** । तानि शरीराणि पुनः **प्रलीयन्ते** **तासु** सूक्ष्मासु **भूतमात्रासु** ॥ १२.१७ ॥


[^५४]:
     M G: chalena

</details>
</div>


> **सो ऽनुभूयासुखोदर्कान् दोषान् विषयसङ्गजान् ।**  
> **व्यपेतकल्मषो ऽभ्येति ताव् एवोभौ महौजसौ ॥ १२.१८ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/018_so.anubhUyA-sukhodarkAn.md">
<details><summary><h4>मेधातिथिः ...{Loading}...</h4></summary>


**विषयसङ्गात्** प्रतिषिद्धविषयोपसेवनात् प्रतिषिद्धान् ततः सङ्गाच् च ये **जाता दोषाः** पापनिर्मिताः । नरकाद् दुःखान्य् अनुभूय तेन च दुःखोपभोगेन **व्यपेतकल्मषो** ऽपहतपाप्मा चेति । **ताव् एवोभौ महौजसौ** । 

- <u>काव् उभौ</u> । महान् क्षेत्रज्ञश्[^५५] च तौ प्रकृतौ । अनन्तरश्लोकेन च क्षेत्रज्ञ एवानुभाविता सुखदुःखयोः । **स** इति च तस्यैव परामर्शो ऽतः क्षेत्रज्ञम् अभ्येतीति प्राप्तम् । तच् च विरुद्धम् । स एव प्राप्यः प्रापकश् च । 


[^५५]:
     M G: mahākṣetrajñāc

- <u>सत्यम्</u>, औपचारिको भेदो ऽभिप्रेतः । **अभ्येती**त्य् अयम् अर्थः एतावन्मात्रशेषो भवति । यद् उत क्षेत्रज्ञतया प्राणादिसंघातात्मकेन महान् इति व्यपदिष्टेन फलेषु तावन्मात्रः परिशिष्यते । लिङ्गजीवश् च क्षेत्रज्ञः । 

</details>
</div>
 

> <u>अन्ये</u> तु महत्परमात्मानाव् इति व्याचक्षते ।   
> सुखोदर्कान्** क्षीणे पाप उत्तरकालं सुखम् अनुभूयते । प्रतिपन्थिनि[^५६] पापे स्वल्पे ऽपि न सुखोत्पत्तिः । यथा स्वल्पे ऽप्य् अजीर्णे न भोजनं सुखाय ॥ १२ १८ ॥


[^५६]:
     M G: pratirandhriṇi

> **तौ धर्मं पश्यतस् तस्य पापं चातन्द्रितौ सह ।**  
> **याम्यां प्राप्नोति संपृक्तः**[^५७]** प्रेत्येह च सुखासुखम् ॥ १२.१९ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/019_tau_dharmam.md">
<details><summary><h4>मेधातिथिः ...{Loading}...</h4></summary>



[^५७]:
     M G: saṃvṛktaḥ

<u>ननु</u> च यदि **तौ** महान् क्षेत्रज्ञश् च संबध्येते ततस् तस्य पश्यत इति **तस्ये**ति कः संबध्यते । 

- <u>जीव इति</u> केचित् । 

- <u>उक्तं</u> च "स एव क्षेत्रज्ञः स एव जीवः" इति । 

- <u>अथ</u> लिङ्गम् । 

- <u>ननु</u> च महच्छब्देन तद् एवोक्तम् । 

- <u>अथान्तःकरणं</u> महद्बुद्ध्यादि 

- <u>तत्रापि</u> कः संबन्धो लिङ्गस्य धर्माधर्माभ्याम् । तद् धि सूक्ष्मं भूतरूपम् एव । यथोक्तम् "तेषाम् इदं तु सप्तानाम्" इत्य् अत्रान्तरे । 

- <u>अतो मन्यामहे</u> यद् एवान्यैर् व्याख्यातम् अस्ति पूर्वश्लोके[^५८] "ताव् एवोभौ" (म्ध् १२.१८) इति "महत्परमात्मानौ" बुध्येते इति, तद् एव युक्तं[^५९] पश्यामः । तयोर् हि दृष्टान्त उपपद्यते । महतः करणस्य सतः[^६०] कर्तृत्वोपचारात्, काष्ठानि पचन्तीति यथा ।** तस्येति** च क्षेत्रज्ञस्य परामर्शभेदोपपत्तिः । 


[^६०]:
     M G: tataḥ


[^५९]:
     M G: evamuktaṃ


[^५८]:
     M G: na śloke

- परमात्मनश् च क्षेत्रज्ञाश्रययोर् धर्माधर्मयोर् दृष्टान्तवचनं सर्वस्य सुखदुःखोपबोगस्य तदधीनताख्यापनार्थम् । यथोक्तम्, 

- ईश्वरप्रेरितो गच्छेत् स्वर्गं वाश्वरभ्रम् एव वा । (म्ध् ३.३१.२७)

प्रेरणा च धर्माधर्मनियमितेच्छैव । 

- <u>ननु</u> च धर्माधर्मयोर् इच्छां प्रति नियन्तृत्व ऐश्वर्यं हीयते । 

- <u>तथा</u> शारीरके दर्शितम्, यथेह राजा सेवानुरूपं ददाति न च तस्येश्वरत्वम् अपैति । अतो महत्परमात्मानौ पश्यत इति व्यपदिश्यते । 

- **<u>तस्येति</u>** क्षेत्रज्ञज्ञानम् । तद् अप्य् अयुक्तम्, उत्तरग्रन्थविरोधात् । **याम्यां**[^६१]** प्राप्नोति संपृक्त** इति । न हि परमात्मना कस्यचित् संपर्कः संबन्ध उच्यते । न च परमात्मना कश्चित् संबन्धो ऽपि । 


[^६१]:
     M G: yābhyāṃ; J: tābhyāṃ

- <u>एवं</u> तर्ह्य् अत्र[^६२] **याभ्याम्** इति नैवं महत्परमात्मानौ संबध्येते । किं तर्हि, धर्मः पापं च, तयोर् अपि प्रकृतत्वात् । **तौ धर्मं पश्यतस् तस्य पापं चेति** । 


[^६२]:
     M G: atha

- यदि महच्छब्देनान्तःकरणम् उच्यते, सुतराम् अनुपपत्तिः । न हि परमात्मनो द्रष्टृत्वे करणापेक्षा[^६३] । अधिकरणम् एव हि बोधिपरमात्मस्वरूपम् "अभ्येति ताव् एव चोभौ" (म्ध् १२.१८) इति । कीदृशम् एतद् अभिगमनम् । यदि तद्भावापत्तिः सा नैव कल्मषव्यपायमात्रसाध्या । अथ तत्प्राप्तिप्रवणता, सापि[^६४] नैव प्रलीनेषु भूतेष्व् अशरीरस्य भवति । 


[^६४]:
     M G: -pravaṇabhāsāpi


[^६३]:
     M G: kāraṇāpekṣā

- तस्मात् **तौ धर्मं पश्यतस् तस्य,** तस्यैवात्मन इति पूर्ववन् नेयम् ॥ १२.१९ ॥

</details>
</div>


> **यद्य्**[^६५]** आचरति धर्मं स प्रायशो ऽधर्मम् अल्पशः ।**  
> **तैर् एव चावृतो भूतैः स्वर्गे सुखम् उपाश्नुते ॥ १२.२० ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/020_yady_Acharati.md">
<details><summary><h4>मेधातिथिः ...{Loading}...</h4></summary>


**प्रायशो** बाहुल्येन **तैर् एव भूतैर्** महदादिभिर् महाभूतपर्यन्तैः **स्वर्गे सुखम्** आप्नोति ॥ १२.२० ॥

</details>
</div>


> **यदि तु प्रायशो ऽधर्मं सेवते धर्मम् अल्पशः।**  
> **तैर् भूतैः स परित्यक्तो यामीः प्राप्नोति यातनाः ॥ १२.२१ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/021_yadi_tu.md">
<details><summary><h4>मेधातिथिः ...{Loading}...</h4></summary>
<u>ननु</u> च "पञ्चभ्य एव भूतेभ्यः[^६६] शरीरं दुष्कृतिनाम्" (म्ध् १२.१६) इत्य् उक्तम्, किम् इदानीम् उच्यते **तैर् भूतैः परित्यक्त** इति । 


[^६६]:
     M G J: mātrābhyaḥ (see under verse 16 for my conjecture)

- <u>उच्यते</u> । न भौतिकं सरीरं नाप्य् अशरीरस्य यातनाः । किं तर्हि, अत्यन्तविलक्षणे ते मानुषसरीरे ऽतो ऽन्यान्य् एतानि मृदुस्निग्धसुकुमारशरीरारम्भकाण्य् अत्यन्तविलक्षणानि[^६७] । 


[^६७]:
     M G: -vilakṣaṇā-

- दुःखाभिघातनिष्कृत्या **परित्यक्त** उच्यते । यानि शरीराणि स्वर्गभोग्यानि[^६८] **तैः परित्यक्तः** ॥ १२.२१ ॥


[^६८]:
     M G: yāni svargaśarīrāṇi bhakṣyāṇi

</details>
</div>


> **यामीस् ता यातनाः प्राप्य स जीवो वीतकल्मषः ।**  
> **तान्य् एव पञ्चभूतानि पुनर् अप्य् एति भागशः ॥ १२.२२ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/022_yAmIs_tA.md">
<details><summary><h4>मेधातिथिः ...{Loading}...</h4></summary>


प्राग्व्याख्यातो ऽयम् । एतच् चास्यश्लोकचतुष्टयस्य[^६९] तात्पर्यम् । यदि भूयान् अधर्मस् तदा याम्यो यातनाः, न तु स्वल्पे ऽधर्मे, अस्मिन्न् एव लोके ऽसुखानुभवेन[^७०] स्वर्गावाप्तिः ॥ १२.२२ ॥


[^७०]:
     M G J read: sukhānubhavena, without the elided "a". I think it is asukhānubhavena, thus when there is a small amount of adharma, the asukha is experience in this very world, and after death the person goes to heaven.


[^६९]:
     M G: cānya-

</details>
</div>


> **एता दृष्ट्वास्य जीवस्य गतीः स्वेनैव चेतसा ।**  
> **धर्मतो ऽधर्मतश् चैव धर्मे दध्यात् सदा मनः ॥ १२.२३ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/023_etA_dRShTvAsya.md">
<details><summary><h4>मेधातिथिः ...{Loading}...</h4></summary>


स्वल्पार्थो ऽयम् । **धर्मतो ऽधर्मत** इति नञः प्रश्लेषः, धर्माधर्मनिमित्तात् । **जीवस्य** क्षेत्रज्ञस्यात्मनः । **स्वेनैव चेतसा** शास्त्रप्रामान्यात् तदनुभवेत्[^७१] । कृत्स्नशास्त्रार्थफलोपसंहारः ॥ १२.२३ ॥


[^७१]:
     M G: tadanubhave; DK (5: 631) suggests: na tv anubhavena

</details>
</div>


> **सत्त्वं रजस् तमश् चैव त्रीन् विद्याद् आत्मनो गुणान् ।**  
> **यैर् व्याप्येमान् स्थितो भावान् महान् सर्वान् अशेषतः ॥ १२.२४ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/024_sattvaM_rajas.md">
<details><summary><h4>मेधातिथिः ...{Loading}...</h4></summary>


धर्माधर्मयोः कर्मकाण्डोपयोगि यत् तद् उक्तम् । इदानीं विद्याकाण्डम् आरिप्सते । तत्र द्वैताश्रयम् इव तावद् अङ्गार्थं प्रक्रियते । **सत्वा**दयस् **त्रयो गुणा आत्मनः** । नात्रात्मा जीवः । किं तर्हि, **महान्** एव । **आत्म**शब्दः स्वभाववचनो न प्रत्यक्त्ववचनः । निर्गुणो हि पुरुषः । +++(5)+++

- अथ वा भोग्यतया भोक्तुर् एवात्मनः संबन्धित्वेन व्यपदिश्यते । 

- **महान्** इति च प्रधानम् एवोच्यते, प्रत्यासत्तेः+++(=निकटतायाः)+++ । आद्या हि विक्रियोद्भूतिः प्रधानस्य महद्-आख्या । यथा जीवन्त्यौ जीवतौ[^७२] प्रमावस्था-वाप्य-भवान्[^७३] विकारान् अवस्थितः, प्रकृतित्वात् सर्व-विकाराणाम् इदम् उच्यते ॥ १२.२४ ॥


[^७३]:
     M G: pramāvasthā vāpy atra bhavān


[^७२]:
     M G omit: jīvatau

</details>
</div>


> **यो यदैषां गुणो देहे साकल्येनातिरिच्यते ।**  
> **स तदा तद्गुणप्रायं तं करोति शरीरिणम् ॥ १२.२५ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/025_yo_yadaiShAm.md">
<details><summary><h4>मेधातिथिः ...{Loading}...</h4></summary>


यद्य् अपि सर्वं त्रिगुणं तथापि **यो यदा गुणः साकल्येन** कार्त्स्न्येन **अतिरिच्यते** आधिक्यं प्राप्नोति पूर्वकर्मातिशयवशात्, **स तदा** पुरुषस्य गुणान्तरम् अभिभवति । अतः शरीरी तद्गुणप्रायो भवति । तदीयम् एव धर्मम् आदर्शयति, गुणान्तरं जहातीव ॥ १२.२५ ॥

</details>
</div>


> **सत्त्वं ज्ञानं तमो ऽज्ञानं रागद्वेषौ रजः स्मृतम् ।**  
> **एतद् व्याप्तिमद् एतेषां सर्वभूताश्रितं वपुः ॥ १२.२६ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/026_sattva~n_jnAnam.md">
<details><summary><h4>मेधातिथिः ...{Loading}...</h4></summary>


सामान्यम् एतद् एषां लक्षणं व्यापि सर्वप्राणिषु । **ज्ञानं** वेदकम् । **अज्ञानं** मोहः, न यथा मदमूर्च्छाद्यवस्थास्व् अचैतन्यम् एव[^७४] । उभयरूपता **रजः** । राग-द्वेष-शब्देनोभय-धर्म-योग उच्यते । नापि सम्यग्-ज्ञान-वशानाम् अतिशयेन क्रोधो, न चातिप्रमादः[^७५] । तत् तद् रजः । **वपुः** स्वभावः । अनुच्छेदाद् बीजवासनाया आ ब्रह्म-प्राप्ति-स्थितत्वात्[^७६] ॥ १२.२६ ॥


[^७६]:
     M G: place anucchedād bījavāsanāyā ā brahmaprāptisthitatvāt under verse 27, after evaṃ sarvam


[^७५]:
     M G J: cātiprasādaḥ (but Jha's translation assumes pramāma)


[^७४]:
     M G places yathā . . . acaitanyam eva after ucyate

</details>
</div>


> **तत्र यत् प्रीतिसंयुक्तं किंचिद् आत्मनि लक्षयेत् ।**  
> **प्रशान्तम् इव शुद्धाभं सत्त्वं तद् उपधारयेत् ॥ १२.२७ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/027_tatra_yat.md">
<details><summary><h4>मेधातिथिः ...{Loading}...</h4></summary>


**प्रीतिसंयुक्तं** संवेदनं **शुद्धाभं** शुद्धम् इवाभाति रजस्तमोभ्याम् अकलुषितं मद-मान-राग-द्वेष-लोभ-मोह-भय-शोक-मात्सर्य-दोष-रहितम् । एवं सर्वम् । एषा चावस्था +++(पाठकेन)+++ स्वसंवेद्यैकस्यां[^७७] वेलायां भवेत् ॥ १२.२७ ॥


[^७७]:
     M G: svasaṃvedyaiva kasyāṃ

</details>
</div>


> **यत् तु दुःखसमायुक्तम् अप्रीतिकरम् आत्मनः ।**  
> **तद् रजोप्रतिपं विद्यात् सततं हर्तृ**[^७८] **देहिनाम् ॥ १२.२८ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/028_yat_tu.md">
<details><summary><h4>मेधातिथिः ...{Loading}...</h4></summary>



[^७८]:
     M G: hāri

**दुःखेन समायुक्तं** संभिन्नं शुद्धं प्रीति-रूपं न भवत्य् अत उच्यते **अप्रीतिकरं** दुःखानुविद्धतया प्रीत्या न युक्तम् । **अप्रतिपम्** अप्रत्यक्षं पारमार्थिकम् । एतद् रजसो रूपं **हर्तृ**विषयेषु[^७९] प्रवर्तकं स्पृहा-जनकम् इत्य् अर्थः ॥ १२.२८ ॥


[^७९]:
     M G: bhartṛviṣayeṣu

</details>
</div>


> **यत् तु स्यान् मोहसंयुक्तम् अव्यक्तं विषयात्मकम् ।**  
> **अप्रतर्क्यम् अविज्ञेयं तमस् तद् उपधारयेत् ॥ १२.२९ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/029_yat_tu.md">
<details><summary><h4>मेधातिथिः ...{Loading}...</h4></summary>


**मोहो** वैचित्यं युक्तायुक्तविवेकाभावः । **विषय** आत्मा स्वभावो यस्य । 

- <u>ननु</u> चायम् अविषयो ऽन्तरात्मत्वाद् एव । तत् कथं विषयस्वभाव्ः ।

- <u>मोहविषयानुरागात्</u> बुद्धिर् इव एवम् उच्यते । विषयाद् वातीव बुद्धिस् तदात्मिका संपद्यत इति संख्यात्रैगुण्यं न त्व् अन्तर्बहिःसत्त्वानाम् अविशब्दम् । 

- **अप्रतर्क्यं** तदनुमानगोचरम् । **अविज्ञेयम्** अन्तर्बहिःकरणानाम् अगोचर इत्य् अर्थः ॥ १२.२९ ॥

</details>
</div>


> **त्रयाणाम् अपि चैतेषां गुणानां यः फलोदयः ।**  
> **अग्र्यो मध्यो जघन्यश् च तं प्रवक्ष्याम्य् अशेषतः ॥ १२.३० ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/030_trayANAm_api.md">
<details><summary><h4>मेधातिथिः ...{Loading}...</h4></summary>


**त्रयाणाम्** एषाम् आसेव्यमानानां यत् फलम् उत्पद्यत उत्तमाधममध्यमं तद्वक्तव्यतया प्रतिज्ञायते । यस्मिन् गुण उद्रिक्ते यः पुरुषस्य स्वभावो भवति स उच्यत इति प्रतिज्ञा ॥ १२.३० ॥

</details>
</div>


> **वेदाभ्यासस् तपो ज्ञानं शौचम् इन्द्रियनिग्रहः ।**  
> **धर्मक्रियात्मचिन्ता च सात्विकं गुणलक्षणम् ॥ १२.३१ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/031_vedAbhyAsas_tapo.md">
<details><summary><h4>मेधातिथिः ...{Loading}...</h4></summary>


तत्संबन्ध**गुणलक्षणम्**[^८०] इत्य् एवं वक्तव्यतया प्रतिज्ञायते ।  **सात्विकम्** इति कथंचिद् योजयितव्यम् । गुणो लक्ष्यते येन तद् **गुणलक्षणम्** । तत् कस्येति । **सात्विकम्** इति संबन्धः । प्रयोजनं समुदाय-संबन्ध्यवयवा अपि दृश्यन्ते । तेनैतद् उक्तं भवति । सत्त्वस्य[^८१] गुणस्यैतल् लक्षणम् । 

यथा देवदत्तस्य गुरुकुलम् । गुरुर् उपसर्जनी-भूतो ऽपि देवदत्त-पदेन संबध्यते, तद्-वद् एतत् द्रष्टव्यम् । पदार्था व्याख्याताः ॥ १२.३१ ॥


[^८१]:
     M G: saṃbandhasya


[^८०]:
     M G: tat kasyeti saṃbandha- (see kasyeti given later)

</details>
</div>


> **आरम्भरुचिताधैर्यम् असत्कार्यपरिग्रहः।**  
> **विषयोपसेवा चाजस्रं राजसं गुणलक्षणम् ॥ १२.३२ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/032_ArambharuchitAdhairyam_asatkArya-parigrahaH.md">
<details><summary><h4>मेधातिथिः ...{Loading}...</h4></summary>


कर्मणां काम्यानां दृष्टार्थानाम् अदृष्टार्थानां चारम्भे रतिर् वृथारम्भश् च । एतत् **राजसं लक्षणम्** । **अधैर्यम्** अल्पे ऽप्य् उपघातहेतौ चेतसो ऽसमाश्वासः । **दैन्य**ग्रहणम् उत्साहत्यागः । **असत्कार्यं** लोकशास्त्रविरुद्धम्, तस्य **परिग्रह** आचरणम् । विषये सङ्गो **ऽजस्रं** पुनः पुनः प्रवृत्तिः ॥ १२.३२ ॥

</details>
</div>


> **लोभः स्वप्नो ऽधृतिः क्रौर्यं नास्तिक्यं भिन्नवृत्तिता ।**  
> **याचिष्णुता प्रमादश् च तामसं गुणलक्षणम् ॥ १२.३३ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/033_lobhaH_svapno.md">
<details><summary><h4>मेधातिथिः ...{Loading}...</h4></summary>


धनादिषु रागो **लोभः** । **क्रौर्यं** स्वल्पे ऽपराधे वैरानुबन्धः । **नास्तिक्यं** प्रमादता । **भिन्नवृत्तिता** शीलभ्रंशः । चग्रहणेन[^८२] शिष्टविगर्हणा । **याचिष्णुता** याचकत्वं तच्छीलता । **प्रमादो** ऽनवधानं धर्मादिष्व् अपायपरिहारेष्व्[^८३] अनादरः । **स्वप्नो** **ऽधृतिर्** इति नञ्प्रश्लेषः ॥ १२.३३ ॥


[^८३]:
     M G: apāyaparihāre


[^८२]:
     M G: gaṇanaṃ

</details>
</div>


> **त्रयाणाम् अपि चैतेषां गुणानां त्रिषु तिष्ठताम् ।**  
> **इदं सामासिकं ज्ञेयं क्रमशो गुणलक्षणम् ॥ १२.३४ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/034_trayANAm_api.md">
<details><summary><h4>मेधातिथिः ...{Loading}...</h4></summary>


**त्रिषु** कालेषु साम्योपचयापचयेषु वोत्तमाधममध्यमेषु च फलोदयेषु । **इदम्** इति वक्ष्यमाणस्य निर्देशः ॥ १२.३४ ॥

</details>
</div>


> **यत् कर्म कृत्वा कुर्वंश् च करिष्यंश् चैव लज्जति ।**  
> **तज् ज्ञेयं विदुषा सर्वं तामसं गुणलक्षणम् ॥ १२.३५ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/035_yat_karma.md">
<details><summary><h4>मेधातिथिः ...{Loading}...</h4></summary>


यद् उक्तं "त्रिषु" (म्ध् १२.३४) इति कालनिर्देशस् तद् दर्शयति- **कृत्वा कुर्वन् करिष्यन्न्** इति च । कदाचित् त्रिष्व् अपि कालेषु कदाचिद् अन्यतरस्मिन् । "किम् अर्थम् अहम् एवम् अकरवं कथं शिष्टानाम् अग्रतो भवामि" इति **लज्जा** चेतसि परिखेदः ॥ १२.३५ ॥

</details>
</div>


> **येनास्मिन् कर्मणा लोके ख्यातिम् इच्छति पुष्कलाम् ।**  
> **न च शोचत्य् असंपत्तौ तद् विज्ञेयं तु राजसम् ॥ १२.३६ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/036_yenA-smin_karmanA.md">
<details><summary><h4>मेधातिथिः ...{Loading}...</h4></summary>


"**लोके** साधुवादो ममैवं स्यात्" इति बुद्ध्या यद् याग-तपो-धर्माणाम्[^८४] आचरणं - तच् च ख्यापनार्थम् । यथा तीर्थ-काकेभ्यो[^८५] दानं, राजनि स्पर्धया जल्पः, शूद्रेभ्यः शास्त्र-व्याख्यानम्+++(5)+++ । **पुष्कलाम्** इत्य् अनेनानुषङ्गित्वात् ख्यातेः सहायताम् आह । 

[^८५]:
     M G: -kālebhyo


[^८४]:
     M G: -dhanānām

धर्मार्थं प्रवर्तमानस्य यदि जनाः प्रकाशयन्ति तादृशो धर्मो न दोषाय । तद् उक्तं "यथेक्षुहेतोः" इति । यथा महाभारताख्याने कृष्णद्वैपायनेनोक्तम्-


&gt; यथेक्षुसक्तो युधि+++(→त्वरया?)+++ कर्षको ऽस्ति 
&gt; तृणानि वल्लीर् अपि संचिनोति[^८६] ।+++(5)+++  
&gt; तथा नरो धर्मपथेन संचरन्  
&gt; यशश् च कामांश् च वसूनि चाश्नुते ॥


[^८६]:
     M G: saṃcarante

**असम्पत्तौ** च कर्मफलानाम् । **न शोचति** न दुःखम् अस्ति । अथ वा कर्मणाम् **असंपत्तौ** ॥ १२.३६ ॥

</details>
</div>


> **यत् सर्वेणेच्छति ज्ञातुं यन् न लज्जति चाचरन् ।**  
> **तेन तुष्यति चात्मास्य तत् सत्त्वगुणलक्षणम् ॥ १२.३७ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/037_yat_sarveNechChati.md">
<details><summary><h4>मेधातिथिः ...{Loading}...</h4></summary>


विस्पष्टो ऽयम् ॥ १२.३७ ॥

</details>
</div>


> **तमसो लक्षणं कामो रजसस् त्व् अर्थ उच्यते ।**  
> **सत्त्वस्य लक्षणं धर्मः श्रैष्ठ्यम् एषां यथोत्तरम् ॥ १२.३८ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/038_tamaso_laxaNam.md">
<details><summary><h4>मेधातिथिः ...{Loading}...</h4></summary>
<u>ननु</u> च कामे ऽपि सुखम् अस्ति । "तत्र यत् प्रीतिसंयुक्तम्" (म्ध् १२.२७) तत् सत्त्वलक्षणम् इति प्राप्तम् । कथं तमसो लक्षणम् ।

- <u>उच्यते</u> । मोहरूपं तमो ऽत्र संवेदनम् अस्ति । 

- <u>तद् अपि</u> सत्त्वस्यैव लक्षणम्, "सत्यं ज्ञानम्" (म्ध् १२.२६) इत्य् उक्तत्वात् । 

- <u>उच्यते</u> । नात्र भोक्तृभोग्यभावावस्थाभिप्रेता । किं तर्हि, विषयगतस्पृहातिशयः । न च तस्याम् अवस्थायां सुखोत्पत्तिः । अव्यक्तविषयत्वं च विद्यते । कामप्रधानस्य युक्तायुक्तविवेकशून्यत्वाद् अस्त्य् एव मोहरूपता । ईदृशश् चात्र कामो ऽभिप्रेतः । न यद् ऋतौ शास्त्रार्थतया स्वदारेषु गमनौत्सुक्यम् ॥ १२.३८ ॥

</details>
</div>


> **येन यांस्**[^८७]** तु गुणेनैषां संसारान् प्रतिपद्यते ।**  
> **तान् समासेन वक्ष्यामि सर्वस्यास्य यथाक्रमम् ॥ १२.३९ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/039_yena_yas.md">
<details><summary><h4>मेधातिथिः ...{Loading}...</h4></summary>


**एषां** गुणानां मध्ये **येन गुणेन** **यान्** **संसारान्** पुरुषः **प्रतिपद्यते** । **संसार**शब्दो गतिवचनः । यानि जन्मानि प्राप्नोतीत्य् अर्थः । तद् उत्तरत्र वक्ष्यत इति प्रतिज्ञाश्लोकः ॥ १२.३९ ॥

</details>
</div>


> **देवत्वं सात्त्विका यानि मनुष्यत्वं च राजसाः ।**  
> **तिर्यक्त्वं तामसा नित्यम् इत्य् एषा त्रिविधा गतिः ॥ १२.४० ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/040_devatvaM_sAttvikA.md">
<details><summary><h4>मेधातिथिः ...{Loading}...</h4></summary>


सामान्येन **गति**निर्देशो गुणनिमित्तो ऽयम् ॥ १२.४० ॥

</details>
</div>


> **त्रिविधा त्रिविधैषा तु विज्ञेया गौणिकी गतिः ।**  
> **अधमा मध्यमाग्र्या च कर्मविद्याविशेषतः ॥ १२.४१ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/041_trividhA_trividhaiShA.md">
<details><summary><h4>मेधातिथिः ...{Loading}...</h4></summary>


**एषा त्रिविधा गौणिकी** सत्त्वादिगुणप्रयुक्ता प्रत्येकं पुनः **त्रिविधो**त्तमाधममध्यमभेदेन। अतो नवधा संपद्यते । **कर्मविद्याविशेषाच्** चानन्ताः, कुशलाकुशलकर्मवशात् । बुद्धिपूर्वाबुद्धिपूर्वप्रयोगाच्[^८८] च कर्मणां[^८९] बहुभेदत्वात् । तद् इदम् आह **कर्मविद्याविशेषत** इति ॥ १२.४१ ॥


[^८९]:
     M G add: ca


[^८८]:
     M G: buddhipūrvaprayogaś

</details>
</div>


> **स्थावराः कृमिकीटाश् च मत्स्याः सर्पाः सकच्छपाः ।**  
> **पशवश् च मृगाश् चैव जघन्या तामसी गतिः ॥ १२.४२ ॥**  
> **हस्तिनश् च तुरङ्गाश् च शूद्रा म्लेच्छाश् च गर्हिताः ।**  
> **सिंहा व्याघ्रा वराहाश् च मध्यमा तामसी गतिः ॥ १२.४३ ॥**  
> **चारणाश् च सुपर्णाश् च पुरुषाश् चैव दाम्भिकाः ।**  
> **रक्षांसि च पिशाचाश् च तामसीषूत्तमा गतिः ॥ १२.४४ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/044_chAraNAsh_cha.md">
<details><summary><h4>मेधातिथिः ...{Loading}...</h4></summary>


**चारणाः** कथक-गायक-स्त्रीसंयोजकादयः । **सुपर्णाः** पक्षिविशेषाः । **शूद्रा** **गर्हिता** इति संबन्धः । ये ब्राह्मणान् अवजानते ये च तद्-भृत्य्-उपजीविनो ये च मद-मानादि-युक्ताः+++(5)+++ । हिंस्राश् चौरा इत्य् एवम्-आदयो विगर्हिताः ॥ १२.४२–४४ ॥

</details>
</div>


> **झल्ला मल्ला नटाश् चैव पुरुषाः शस्त्रवृत्तयः ।**  
> **द्यूतपानप्रसक्ताश् च जघ्न्या राजसी गतिः ॥ १२.४५ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/045_jhallA_mallA.md">
<details><summary><h4>मेधातिथिः ...{Loading}...</h4></summary>


**झल्ला मल्ला** इति रङ्गावतारकाः । तत्र **मल्ला** बाहुयोधिनः । **झल्ला** यष्टिप्रहारिणः परिहासजीविनो वा[^९०] ॥ १२.४५ ॥


[^९०]:
     M G omit: vā

</details>
</div>


> **राजानः क्षत्रियाश् चैव राज्ञां चैव पुरोहिताः ।**  
> **वादयुद्धप्रधानाश् च मध्यमा राजसी गतिः ॥ १२.४६ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/046_rAjAnaH_xatriyAsh.md">
<details><summary><h4>मेधातिथिः ...{Loading}...</h4></summary>


**राजानो** जनपदेश्वराः । **क्षत्रियास्** तदनुजीविनः सामन्ताः । **वादप्रधानाः** शास्त्रार्थगहनेष्व् इतरेतरं जल्पन्ति । **युद्धप्रधाना** योधकाः ॥ १२.४६ ॥

</details>
</div>


> **गन्धर्वा गुह्यका यक्षा विबुधानुचराश् च ये ।**  
> **तथैवाप्सरसः सर्वा राजसीषूत्तमा गतिः ॥ १२.४७ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/047_gandharvA_guhyakA.md">
<details><summary><h4>मेधातिथिः ...{Loading}...</h4></summary>


**गन्धर्व्**आदयो देवास् तेषाम् अर्थवादेतिहासेभ्यो भेदो विज्ञेयः । **विबुधा** देवास् तेषाम् **अनुचराः** सिद्धविधाधरादयः ॥ १२.४७ ॥

</details>
</div>


> **तापसा यतयो विप्रा ये च वैमानिका गणाः ।**  
> **नक्षत्राणि च दैत्याश् च प्रथमा सात्त्विकी गतिः॥ १२.४८ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/048_tApasA_yatayo.md">
<details><summary><h4>मेधातिथिः ...{Loading}...</h4></summary>


**तापसास्** तपःप्रधाना वानप्रस्थादयः । **यतयः** परिव्राजकादयः । अनेन च ज्ञापयति न केवलं जन्मोपपत्तिर् गतिजातस्य कर्माचरणाद् अपि । यतो न तापसादयः कतिचिज्जातिविशेषाः, किं तर्हि कर्मनिमित्ता एते व्यपदेशाः । 

- <u>अन्ये तु</u> मन्यन्ते । सन्ति मेरुनिवासिनः केचिज् जनपदा **यतयो** नाम । श्रूयन्ते "इन्द्रो यतीन् सालावृकेभ्यः प्रायच्छत्" (प्ब् ८.१.४) इति । 

- विमानानि यानविशेषाः पुष्पकादयस् तैश् चरन्ति **वैमानिकाः** अन्तरिक्षचराः केचिद् देवयोनयः । **प्रथमा** निकृष्टाः ॥ १२.४८ ॥

</details>
</div>


> **यज्वान ऋषयो देवा वेदा ज्योतींषि वत्सराः ।**  
> **पितरश् चैव साध्याश् च द्वितीया सात्त्विकी गतिः ॥ १२.४९ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/049_yajvAna_RShayo.md">
<details><summary><h4>मेधातिथिः ...{Loading}...</h4></summary>


आनुपूर्वीविशिष्टः शब्दो **वेदः** । 

- <u>ननु</u> च गत्यधिकारे कः प्रसङ्गो ऽचेतनानाम् । अचेतनाश् च शब्दादयः । 

- <u>अत्यल्पम्</u> इदम् उच्यते शब्दादयो ऽचेतना इति । सर्व एवैते देवादयः स्थावरान्ताः शरीरात्मानः । तत्र सर्वशरीराणाम् अचेतनत्वम्, तच्छक्तिः[^९१] केवलं पुरुषादिचैतन्यरूपिणी प्राप्यते । निर्गुणश् च पुरुषस् तदधिष्ठितानि शरीराण्य् अचेतनान्य् अपि चेतनान्य् उच्यन्ते । 


[^९१]:
     M G: acetanāditacchaktiḥ

- अत एतद् उक्तं भवति । सत्त्वप्रधानो वेदस् तदभ्यासात् सात्त्विकी गतिः प्राप्यते । न पुनः सत्त्वप्रधानस्य वेदत्वप्राप्तिः सात्त्विकी गतिर् उच्यते । 

- अन्येषां तु प्रदर्शनं सर्वक्षेत्रज्ञाः सन्त्य् अधिष्ठातारो वेदपुरुषा वारुणे लोके श्रूयन्ते ॥ १२.४९ ॥

</details>
</div>


> **ब्रह्मा विश्वसृजो धर्मो महान् अव्यक्तम् एव च ।**  
> **उत्तमां सात्त्विकीम् एतां गतिम् आहुर् मनीषिणः ॥ १२.५० ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/050_brahmA_vishvasRjo.md">
<details><summary><h4>मेधातिथिः ...{Loading}...</h4></summary>


**विश्वसृजो** मरीच्यादयः प्रजापतयः । **धर्मो** वेदार्थः । पूर्वं वेदस्वरूपम् उक्तम्, इदानीं तदर्थः । स्वरूपार्थः प्रधानतर इत्य् उक्तं भवति । अथ वा धर्माः सत्यादयश् च[^९२] । विग्रहवत्त्वं पूर्ववद् द्रष्टव्यम् । **महान्** इति संज्ञान्तरम् । **अव्यक्तं** प्रधानं प्रकृतिर्[^९३] इत्य् एको ऽर्थः । 


[^९३]:
     M G: kṛtir


[^९२]:
     M G: dharmādeś ca

- <u>ननु</u> च सत्त्वाधिक्ये प्रधानस्य तद्विकारत्वाज् जगतः सर्वेषां विकाराणां सत्त्वाधिक्यं प्राप्तम् । ततश् च रजस्तमसो कुतो ऽतिरेकः । अतो यद् उक्तम् "यो यद् एषां गुणो देहे साकल्येनातिरिच्यते" (म्ध् १२.२५) इति, तद् अनुपपन्नम् । 

- <u>उच्यते</u> । नैतद् एवंपरं[^९४] प्रधानरूपता प्राप्या । किं तर्हि, त्रयः प्रकाराः संभवन्ति[^९५] । यदि वा[^९६] प्राप्यो ऽव्यक्तिभावः, यदि वादृष्टविधिः, यदि वा नैवायं संख्ये यः प्रधाने ऽव्यक्तशब्दो वर्तते । क्रियानिमित्तो ह्य् अयम् । नास्य व्यक्तिर् विद्यत इति अस्फुटप्रकाशत्वाद् अव्यक्तम् । तथा च परमात्मनि वृत्तिर् भवति । महत्त्वं च तस्य विभुत्वाद् उपपद्यत एव । 


[^९६]:
     M G omit: vā


[^९५]:
     M G: ye ye prakārāḥ santi


[^९४]:
     M G: eva paraṃ

- <u>ननु</u> च नैवास्य सात्त्विकी गतिः । 

- <u>अगुणत्यागाच्</u>[^९७] चाप्य् एवम् । यदा हि "नाहं न मम किंचित्" इति मुक्ताहंकारममकारो भवति तदा ब्रह्मता भवतीति विज्ञायते । निदिध्यासनयैव ब्रह्मप्राप्तिः । किं तु सत्त्वप्रधाना एव ज्ञानादितत्परा भवन्ति । न तामसी राजसी वेति[^९८] । एवं कृत्वोच्यते **उत्तमा सत्त्विकी गतिः** । 


[^९८]:
     M G: ceti


[^९७]:
     M G: aguṇatyāgā

- अन्यौ पक्षाव् अनुपपन्नौ । न हि प्रधानभावं प्राप्य काचित् पुरुषार्थसिद्धिः । अचेतनं हि तद् व्यपदिशन्ति । अचैतन्यं स्थावरेभ्यो ऽपि निकृष्टतरं[^९९] यदधीना हि मदमूर्च्छावस्थाः केचिद् अर्थयन्ते । दृष्टविधिस् तु नैव संभवत्य् अश्रुतत्वात् "आत्मा वारे द्रष्टव्यः" (बाउ २.४.५) इति श्रुतितः न[^१००] प्रधानं द्रष्टव्यम् इति । तस्मात् परमात्मविषयाव् एव महान् अव्यक्त इत्य् एतौ शब्दौ ॥ १२.५० ॥


[^१००]:
     M G omit: na


[^९९]:
     M G omit: nikṛṣṭataraṃ

</details>
</div>


> **एष सर्वः समुद्दिष्टस् त्रिःप्रकारस्य कर्मणः ।**  
> **त्रिविधस् त्रिविधः कृत्स्नः संसारः सार्वभौतिकः ॥ १२.५१ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/051_eSha_sarvaH.md">
<details><summary><h4>मेधातिथिः ...{Loading}...</h4></summary>


**त्रिःप्रकारस्य** वाङ्मनःकायसाधनस्य । **त्रिविधः** सत्त्वादिगुणभेदेन । पुनस् **त्रिविधः** उत्तमादिविशेषतः । या प्य् अत्र गतयो विशेषतो ऽनुक्तास् ता अप्य् उक्तसादृश्याद् अन्तर्भावनीयाः । गुणप्रकरणोपसंहारः । उत्तरो ऽपि श्लोको वक्ष्यमाणसूचकः ॥ १२.५१ ॥

</details>
</div>


> **इन्द्रियाणां प्रसङ्गेन धर्मस्यासेवनेन च ।**  
> **पापान् संयान्ति संसारान् अविद्वांसो नराधमाः ॥ १२.५२ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/052_indriyANAm_prasangena.md">
<details><summary><h4>मेधातिथिः ...{Loading}...</h4></summary>


**इन्द्रियप्रसङ्गः** प्रतिषिद्धसेवनप्रदर्शनार्थः[^१०१] । **असेवनं धर्मस्य** शिष्टाकरणम् । एतच् चाविदुषां भवत्य् अत आह- **अविद्वांसः** । त एव **नराधमाः** । अतश् च **पापान् संसारान्**[^१०२] कुत्सितानि जन्मस्थानानि । **संयान्ति** प्राप्नुवन्ति । अत्र[^१०३] प्रसिद्ध एव तावत् कर्मविपाकः प्रचक्ष्यते ॥ १२.५२ ॥


[^१०३]:
     M G: tatra


[^१०२]:
     M G: paramāt saṃsārāt


[^१०१]:
     M G: indriyasaṅgo 'pratiṣiddha-

</details>
</div>


> **यां यां योनिं तु जीवो ऽयं येन येनेह कर्मणा।**  
> **क्रमशो याति लोके ऽस्मिंस् तत् तत् सर्वं निबोधत ॥ १२.५३ ॥**  
> **बहून् वर्षगणान् घोरान् नरकान् प्राप्य तत्क्षयात् ।**  
> **संसारान् प्रतिपद्यन्ते महापातकिनस् त्व् इमान् ॥ १२.५४ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/054_bahUn_varShagaNAn.md">
<details><summary><h4>मेधातिथिः ...{Loading}...</h4></summary>


**घोरान् नरकान्** । दुःखप्रसहनव्यथया घोरान्[^१०४] । यातनास्थानानि नारकान् । तत्क्षणाद् उद्भूतरूपस्य कर्मणः फलोपभोगेन क्षयः[^१०५] । तत ईषदवशिष्टे कर्मणि संसारप्रतिपत्तिः । 


[^१०५]:
     M G: kṣayaṃ


[^१०४]:
     M G: ghorā

- <u>कथं</u> पुनः सर्वकर्म तत्रैव न भुज्यते । 

- <u>उक्तम्</u> । इन्द्रियस्य कर्मणो नरकं[^१०६] फलम्, नोपशान्तस्य । कार्यविरोधित्वाच् च कर्मणां फलेनोपशमः । तत्र यथैव च ज्वलितस्याग्नेर् उदर्चिषो दाहो विनियोगस् तपश् चादंभ एव स्थितस्यैवं नरकेष्व् अपि द्रष्टव्यम् । 


[^१०६]:
     M G: naraka-

- अग्नेस् तु द्वे अवस्थे भवतः, प्रशान्तता ज्वाला च । नरकस् तु एकरूप एव सर्वदा । उदर्चिष इवाग्नयः कर्माणि चोपचयापचयवन्ति । अत उपचितस्य कर्मणो नरको ऽपचीयमानस्य ततो ऽन्यत्रोपभुक्तिः । तत्र युक्तं ततः सेषेणेति ॥ १२.५३–५४ ॥

</details>
</div>


> **श्वसूकरखरोष्ट्राणां गोऽजाविमृगपक्षिणाम् ।**  
> **चण्डालपुक्कसानां च ब्रह्महा योनिम् ऋच्छति ॥ १२.५५ ॥**  
> **कृमिकीटपतङ्गानां विड्भुजां चैव पक्षिणाम् ।**  
> **हिंस्राणां चैव सत्त्वानां सुरापो ब्राःमणो व्रजेत् ॥ १२.५६ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/056_kRmi-kITa-patangAnAM_viD-bhujAm.md">
<details><summary><h4>मेधातिथिः ...{Loading}...</h4></summary>


**विड्भुजा** वायसादयः । **हिंस्राणां** व्याघ्रादीनाम् ॥ १२.५६ ॥

</details>
</div>


> **लूताहिसरटानां च तिरश्चां चाम्बुचारिणाम् ।**  
> **हिंस्राणां च पिशाचानां स्तेनो विप्रः सहस्रशः ॥ १२.५७ ॥**  
> **तृणगुल्मलतानां च क्रव्यादां दंष्ट्रिणाम् अपि ।**  
> **क्रूरकर्मकृतां चैव शतशो गुरुतल्पगः ॥ १२.५८ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/058_tRNa-gulma-latAnA~n_cha.md">
<details><summary><h4>मेधातिथिः ...{Loading}...</h4></summary>


**क्रूरकर्मकृताः** परवधशीलाः ॥ १२.५८ ॥

</details>
</div>


> **हिंस्रा भवन्ति क्रव्यादाः कृमयो ऽमेध्यभक्षिणः**[^१०७]** ।**  
> **परस्परादिनः स्तेनाः प्रेतान्त्यस्त्रीनिषेविणः ॥ १२.५९ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/059_hiMsrA_bhavanti.md">
<details><summary><h4>मेधातिथिः ...{Loading}...</h4></summary>


**क्रव्यादा** गृध्रादयः । **अमेध्यभक्षिणः** **कृमयः** । परस्परम् अदन्ति, यथा महामार्जारो मार्जारम्, महामत्स्यः सूक्ष्मं मत्स्यम्, नेकभेदम् इव । **अन्त्यस्त्रीनिषेविणो** ऽन्त्याः[^१०८] बर्बरादयः ॥ १२.५९ ॥


[^१०८]:
     M G omit: 'ntyāḥ

</details>
</div>


> **संयोगं पतितैर् गत्वा परस्यैव च योषितम् ।**  
> **अपहृत्य च विप्रस्वं भवति ब्रह्मराक्षसः ॥ १२.६० ॥**  
> **मणिमुक्ताप्रवालानि हृत्वा लोभेन मानवः ।**  
> **विविधानि च रत्नानि जायते हेमकर्तृषु ॥ १२.६१ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/061_maNi-muktA-pravAlAni_hRtvA.md">
<details><summary><h4>मेधातिथिः ...{Loading}...</h4></summary>


**हेमकर्तारः** पक्षिणः ॥ १२.६१ ॥

</details>
</div>


> **धान्यं हृत्वा भवत्य् आखुः कांस्यं हंसो जलं प्लवः ।**  
> **मधु दंशः पयः काको रसं श्वा नकुलो घृतम् ॥ १२.६२ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/062_dhAnyaM_hRtvA.md">
<details><summary><h4>मेधातिथिः ...{Loading}...</h4></summary>


**आखुः** मूषकः ॥ १२.६२ ॥

</details>
</div>


> **मांसं गृध्रो वपां मद्गुस् तैलं तैलपकः खगः ।**  
> **चीरीवाकस् तु लवणं बलाकाशकुनिर् दधि ॥ १२.६३ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/063_mAMsa~N_gRdhro.md">
<details><summary><h4>मेधातिथिः ...{Loading}...</h4></summary>


&gt; **कौशेयं तित्तिरिर् हृत्वा क्षौमं हृत्वा तु दर्दुरः ।**  
</details>
</div>
  
> **कार्पासतान्तवं क्रौञ्चो गोधा गां वाग्गुधो गुडम् ॥ १२.६४ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/064_kausheyan_tittirir.md">
<details><summary><h4>मेधातिथिः ...{Loading}...</h4></summary>


**दर्दुरः** मण्डूकस्तोकः ॥ १२.६४ ॥

</details>
</div>


> **छुछुन्दरीः शुभान् गन्धान् पत्रशाकं तु बर्हिणः ।**  
> **श्वावित् कृतान्नं विविधम् अकृतान्नं तु शल्यकः ॥ १२.६५ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/065_ChuchChundariH_shubhAn.md">
<details><summary><h4>मेधातिथिः ...{Loading}...</h4></summary>


**बर्हिणो** मयूराः ॥ १२.६५ ॥

</details>
</div>


> **बको भवति हृत्वाग्निं गृहकारी ह्य् उपस्करम् ।**  
> **रक्तानि हृत्वा वासांसि जायति जीवजीवकः ॥ १२.६६ ॥**  
> **वृको मृगेभं व्याघ्रो ऽश्वं फलमूलं तु मर्कटः ।**  
> **स्त्रीम् ऋक्षः स्तोकको वारि यानान्य् उष्ट्रः पशून् अजः ॥ १२.६७ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/067_vRko_mRgebham.md">
<details><summary><h4>मेधातिथिः ...{Loading}...</h4></summary>


"जलं प्लवः (म्ध् १२.६२) इत्य् अत्र पानार्थम् उदकं ज्ञेयम् । **स्तोकको** **वारी**त्य् अत्र धान्यसेकाद्यर्थम् । "रसश्" चाद्यं रसम् आहुर् यदि वातिरिकौषधादि द्रष्टव्यम् (म्ध् १२.६२) ॥ १२.६७ ॥

</details>
</div>


> **यद् वा तद् वा परद्रव्यम् अपहृत्य बलान् नरः ।**  
> **अवश्यं याति तिर्यक्त्वं जग्ध्वा चैवाहुतं हविः ॥ १२.६८ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/068_yad_vA.md">
<details><summary><h4>मेधातिथिः ...{Loading}...</h4></summary>


नात्र तिरोहितम् इव किंचिद् अस्ति ॥ १२.६८ ॥

</details>
</div>


> **स्त्रियो ऽप्य् एतेन कल्पेन हृत्वा दोषम् अवाप्नुयुः ।**  
> **एतेषाम् एव जन्तूनां भार्यात्वम् उपयान्ति ताः ॥ १२.६९ ॥**  
> **स्वेभ्यः स्वेभ्यस् तु कर्मभ्यश् च्युता वर्णा ह्य् अनापदि ।**  
> **पापान् संसृत्य संसारान् प्रेष्यतां यान्ति दस्युषु ॥ १२.७० ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/070_svebhyaH_svebhyas.md">
<details><summary><h4>मेधातिथिः ...{Loading}...</h4></summary>


ब्राह्मणो ऽध्यापनादिजीविकाकर्मत्यागेन यदि क्षत्रियादिवृत्तिम् उपजीवेत्, एवं क्षत्रियादयः **स्वकर्मच्युताः पापान् संसारान्** तिर्यग्योनीर् अनुभूय मनुष्यत्वे जाता **दस्युषु** चौरादिहिंस्रादिषु भृत्यभावं प्राप्नुवन्ति । **अनापती**त्य् अनुवादः । आपदि विहितत्वाद् दोषाभावः ॥ १२.७० ॥

</details>
</div>


> **वान्ताश्य् उल्कामुखः प्रेतो विप्रो धर्मात् स्वकाच् च्युतः ।**  
> **अमेध्यकुणपाशी च क्षत्रियः कूटपूतनः**[^१०९]** ॥ १२.७१ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/071_vAntAshy_ulkAmukhaH.md">
<details><summary><h4>मेधातिथिः ...{Loading}...</h4></summary>



[^१०९]:
     M G: kaṭa-

स्वकर्मच्युतानां पापगतयः प्रदर्श्यन्ते । **वान्तम् अश्नाति** । **उल्कया** चास्य **मुखं** दह्यते । **कुणपः** शवशरीरम् । **कूटपूतनः** कुत्सितगन्धा नासिकास्य भवति । "कटपूतनः" इति वा पाठः । कटपूतनो[^११०] नाम पिशाचादिः, स तु कश्चिद् अदृश्यो भूतविशेषः श्मशानिकभूमिसेवी ॥ १२.७१ ॥


[^११०]:
     M G: prakaṭaḥ pūtano

</details>
</div>


> **मैत्राक्षिज्योतिकः प्रेतो वैश्यो भवति पूयभुक् ।**  
> **चैलाशकश् च भवति शूद्रो धर्मात् स्वकाच् च्युतः ॥ १२.७२ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/072_maitrAxajyotikaH_preto.md">
<details><summary><h4>मेधातिथिः ...{Loading}...</h4></summary>


**मैत्राक्षिज्योतिक** इति शब्दान्तरं पिशाचवचनं पूर्ववत् । 

- <u>अथ वा</u> मैत्राख्ये ज्योतिर् दृष्टाव् अपीति । मैत्रम् अङ्गं पायुः, तदक्षिविवरं छिद्रम् । 

- <u>अन्ये</u> तूलूकम् आहुः । मैत्रम् आदित्यालोकः[^१११] । अक्षं ज्योतिः ऐन्दिर्यकं दर्शनम् । स ह्य् आदित्यालोके[^११२] न पश्यति ॥ १२.७२ ॥


[^११२]:
     M G: ādityāl loke


[^१११]:
     M G: ādityalokaḥ

</details>
</div>


> **यथा यथा निषेवन्ते विषयान् विषयात्मकाः ।**  
> **तथा तथा कुशलता तेषां तेषूपजायते ॥ १२.७३ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/073_yathA_yathA.md">
<details><summary><h4>मेधातिथिः ...{Loading}...</h4></summary>


भेदग्रहगृहीतानां पुत्रदाराभिष्वङ्गधनादिलोभे विषयसुखगन्धम् आत्मैकत्वपरिपन्थिविद्याप्रतिपक्षभूतं निवर्तयितुं संसारस्वरूपं मानुष्यकं जन्म यथास्थितम् अनूद्यते सर्वस्य प्रसिद्धम् । 

- **यथा यथा** विषयेष्व् अभ्यासेन प्रवर्तन्ते । **विषयात्मका** विषयलालसाः । **आत्म**शब्देन प्रवृत्तस्य तत्स्वभावतैव[^११३] भवतीत्य् आहुः । यस् तु कथंचित् सहितं भुङ्क्ते तस्य भोगादिना न[^११४] तत्स्मृत्युपपत्ताव् अभिलाषो जायते । यस् त्व् अत्यन्तम् एवाधरः स तद्भावनया तदात्मत्वेन[^११५] संपद्यते । तद् इदम् आह **तथा तथा कुशलतेति** । **कुशलता**पदं चैकरसीभावः । अतश् च स न शक्नोति विषयान् परिहर्तुम् । 


[^११५]:
     M G: tadātmatve ca


[^११४]:
     M G omit: na


[^११३]:
     M G: pravṛttasya syāt tatsvabhāvatayaiva

- ईदृश्य् एव प्रवृत्तिः । अशिष्टाप्रतिषिद्धेष्व्[^११६] अपि स्वदारगमनादिष्व् आगमार्जितद्रव्योपपादकेन भोज्याविशेषेष्व् अपि प्रतिषिद्धा ॥ १२.७३ ॥


[^११६]:
     M G: aśiṣṭā-

</details>
</div>


> **ते ऽभ्यासात् कर्मणां तेषां पापानाम् अल्पबुद्धयः ।**  
> **संप्राप्नुवन्ति दुःखानि तासु तास्व् इह योनिषु ॥ १२.७४ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/074_te.abhyAsAt.md">
<details><summary><h4>मेधातिथिः ...{Loading}...</h4></summary>


ततश् च **तेषां पापानां** प्रतिषिद्धानां **कर्मणाम् अभ्यासात्** । "निन्दितकर्माभ्यासे पतनम्" (च्ड़्। म्ध् ११.१८१ चोम्।) इति तद् भवतु । **दुःखानि** पश्यन्ति, **तासु तासु** कृमिकीटादि**योनिषु** ॥ १२.७४ ॥

</details>
</div>


> **तामिस्रादिषु चोग्रेषु नरकेषु विवर्तनम् ।**  
> **असिपत्रवनादीनि बन्धनच्छेदनानि च ॥ १२.७५ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/075_tAmisrAdiShu_chogreShu.md">
<details><summary><h4>मेधातिथिः ...{Loading}...</h4></summary>


"तामिस्रम् अन्धतामिस्रम्" (म्ध् ४.८८) इत्याद्याः प्रागुक्ता **नरकाः** । तत्र **विवर्तनम्** एकेन पार्श्वेनासित्वा पार्श्वान्तरेणावर्तनम् अबद्धस्योत्तानस्य वा खड्गधारानि**शितपत्रैर्** वृक्षैर् बन्धनम् । भूमिष्ठैर् वा पत्रैर् एव कदलीदलखण्डवत् तथाविधैर् मैत्री दुष्कृतिनाम् अङ्गच्छेदप्राप्तिः ॥ १२.७५ ॥

</details>
</div>


> **विविधाश् चैव संपीडाः काकोलूकैश् च भक्षणम् ।**  
> **करम्भवालुकातापान् कुम्भीपाकांश् च दारुणान् ॥ १२.७६ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/076_vividhAsh_chaiva.md">
<details><summary><h4>मेधातिथिः ...{Loading}...</h4></summary>


**करम्भः** कर्दमः । **कुम्भीषु** प्रक्षिप्तास् ते हि तापेनाग्नेयेनान्नादिवत् पच्यन्ते ॥ १२.७६ ॥

</details>
</div>


> **संभवांश् च वियोनीषु दुःखप्रायासु नित्यशः ।**  
> **शीतातपाभिघातांश् च विविधानि भयानि च ॥ १२.७७ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/077_sambhavAMsh_cha.md">
<details><summary><h4>मेधातिथिः ...{Loading}...</h4></summary>


**वियोनयः** तिर्यक्प्रेतपिशाचादयः । तत्र **संभवो** जन्म दुःखबहुलासु ॥ १२.७७ ॥

</details>
</div>


> **असकृद्गर्भवासेषु वासं जन्म च दारुणम् ।**  
> **बन्धनानि च काष्ठानि परप्रेष्यत्वम् एव च ॥ १२.७८ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/078_asakRd_garbhavAseShu.md">
<details><summary><h4>मेधातिथिः ...{Loading}...</h4></summary>


स्पष्टार्थः ॥ १२.७८ ॥

</details>
</div>


> **बन्धुप्रियवियोगांश् च संवासं चैव दुर्जनैः ।**  
> **द्रव्यार्जनं च नाशं च मित्रामित्रस्य चार्जनम् ॥ १२.७९ ॥**  
> **जरां चैवाप्रतीकारां व्याधिभिश् चोपपीडनम् ।**  
> **क्लेशांश् च विविधांश् तांस् तान् मृत्युम् एव च दुर्जयम् ॥ १२.८० ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/080_jarA~n_chaivA-pratIkArAm.md">
<details><summary><h4>मेधातिथिः ...{Loading}...</h4></summary>


एताव् अप्य् उक्तार्थौ ॥ १२.७९–८० ॥

</details>
</div>


> **यादृशेन तु भावेन यद् यत् कर्म निषेवते ।**  
> **तादृशेन शरीरेण तत् तत् फलम् उपाश्नुते ॥ १२.८१ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/081_yAdRshena_tu.md">
<details><summary><h4>मेधातिथिः ...{Loading}...</h4></summary>


सात्त्विकेन राजसेन तामसेन वा **भावेन यद् यत् कर्म निषेवते** सात्त्विकं राजसं तामसं वा । **शरीरेण तादृशेन**[^११७] सत्त्वबहुलेन रजोबहुलेन तमोबहुलेन वा **तत् तत् फलम् उपाश्नुते**, सात्त्विकं राजसं तामसं वा । 


[^११७]:
     M G add: ity arthaḥ

- यतश् चैतद् एवं रजस्तमोबहुलात् कर्मणो ऽकुशलसंकल्पहेतोर् अनिष्टफलप्राप्तिः । अतस् तत्परिवर्जनेन कुशलसंकल्पकर्मणा भवितव्यम् ॥ १२.८१ ॥

</details>
</div>


> **एष सर्वः समुद्दिष्टः कर्मणां वः फलोदयः ।**  
> **नैःश्रेयसकरं कर्म विप्रस्येदं निबोधत ॥ १२.८२ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/082_eSha_sarvaH.md">
<details><summary><h4>मेधातिथिः ...{Loading}...</h4></summary>


विहितानां[^११८] प्रतिषिद्धानां च कर्मणां यावत्फलोत्पत्तिस् तानि समुपदिष्टानि । ततो निवर्तितव्यम्[^११९] । यतो दुःखानुबन्धी विषयसुखोपभोगो ऽतस् ततो निवर्तन्ते । नैःश्रेयसे[^१२०] कर्मविधौ मोक्षोपाये वक्ष्यमाणविद्याकाण्ड उपदिष्टे स्थातव्यम् । तद् इदानीं वक्ष्यामः ॥ १२.८२ ॥


[^१२०]:
     M G J: śreyase (I follow the suggested emendation of DK 5: 632)


[^११९]:
     M G: vartitavyam


[^११८]:
     M G J omit: vihitānāṃ (I follow the suggested emendation of DK 5: 632)

</details>
</div>


> **वेदाभ्यासस् तपो ज्ञानम् इन्द्रियाणां च संयमः ।**  
> **अहिंसा गुरुसेवा च निःश्रेयसकरं परम् ॥ १२.८३ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/083_vedAbhyAsas_tapo.md">
<details><summary><h4>मेधातिथिः ...{Loading}...</h4></summary>


**निःश्रेयस**शब्देन न पुनः पुरुषार्थसिद्धिर् उच्यते, अपि तु निश्चितसुखदुःखानुबन्धः प्रीतिविशेषो ऽपि । **वेदाभ्यासा**दीनां तत्र तत्रोक्तानां पुनर्वचनम् आत्मज्ञानस्तुत्यर्थम् । **ज्ञानं** वेदार्थविषयम् । उक्तार्थान्य् अन्यानि पदानि ॥ १२.८३ ॥

</details>
</div>


> **सर्वेषाम् अपि चैतेषां शुभानाम् इह कर्मणाम् ।**  
> **किंचिच् छ्रेयस्करतरं कर्मोक्तं पुरुषं प्रति ॥ १२.८४ ॥**  
> **सर्वेषाम् अपि चैतेषाम् आत्मज्ञानं परं स्मृतम् ।**  
> **तद् ध्य् अग्र्यं सर्वविद्यानां प्राप्यते ह्य् अमृतं ततः ॥ १२.८५ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/085_sarveShAm_api.md">
<details><summary><h4>मेधातिथिः ...{Loading}...</h4></summary>


द्विविधम् **आत्मज्ञानम्-** देहेन्द्रियबुद्ध्यादिव्यतिरिक्तस्य कर्तृभोक्तृत्वोपपत्तिरूपस्य अहंप्रत्ययप्रमेयतयात्मनि विषयप्रतीत्यन्तर्गतस्य जीवक्षेत्रज्ञविज्ञानात्मादिपर्यायस्य शरीरनाशे ऽप्य् अनष्टानां कर्मफलानाम् और्ध्वदेहिकानां भोक्तृत्वज्ञानम् । अपरं सर्वस्य जगतो जन्मादीनां परमात्मैककारणत्वेन[^१२१] नित्यस्य सत एकस्याविद्यावासनोपहितनानारूपस्य तिर्यङ्मनुष्यादिष्व् एकत्वदर्शनम्, "आत्मा वा अरे द्रष्टव्यः श्रोतव्यो मन्तव्यो निदिध्यासितव्यः" (बाउ २.४.५) इत्येवमादिश्रुतिभिर् उपदर्शितस्वरूपस्य ज्ञानम् । 


[^१२१]:
     M G J: -kāraṇatve (I follow the suggested emendation of DK 5: 633)

- तत्र क्षेत्रज्ञपरिज्ञानं कर्मविधिषूपयुज्यते । असति हि देहादिव्यतिरिक्ते ऽस्मिन्न् और्ध्वदेहिकानां भोक्तरि फलानां स्वर्गकामादिचोदना अनर्थिकाः स्युः, अतस् तत्र न कश्चित् प्रवर्तेत । अतस् तत् कर्मानुष्ठानोपयोगि । यत् तु परमात्मैकत्वज्ञानं तिरोधानोपसेवनाभ्याससामर्थ्येनोपपद्यमानं[^१२२] शुद्धबुद्धमुक्तानन्दनित्याविनश्वरस्वभावस्यात्मनः[^१२३] प्रकाशनं तत्रेदम् उपपद्यते- **तद् अग्र्यं सर्वविद्यानां प्राप्यते ह्य् अमृतं तत** इति । **अमृतं ततः** गतेर् व्यापत्तिम् । **तत** इति विद्यानिर्देश आत्मविद्यायाः । क्षेत्रज्ञज्ञानं तु कर्मोपकारकत्वाद् अमृतत्वाय न[^१२४] कल्पते । अतो वेदान्तोपदिष्टस्य समस्तस्य द्वैताद्वैतविषयस्य सदात्मनो दर्शनं तद् आत्मज्ञानम् अभिप्रेतम् ॥ १२.८५ ॥


[^१२४]:
     M G omit: na


[^१२३]:
     M G J: -śvarabhāvasyātmanaḥ (I follow the suggested emendation of DK 5: 634)


[^१२२]:
     M G: -opasenābhyā-

</details>
</div>


> **षण्णाम् एषां तु पूर्वेषां**[^१२५]** कर्मणां प्रेत्य चेह च ।**  
> **श्रेयस्करतरं ज्ञेयं सर्वदा कर्म वैदिकम् ॥ १२.८६ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/086_ShaNNAm_eShAm.md">
<details><summary><h4>मेधातिथिः ...{Loading}...</h4></summary>


वेदाभ्यासादीनि **षट्कर्माणि** श्रेयस्कराणि । तेभ्यो निः**श्रेयसकरत्वं** **वैदिकस्य** ज्योतिष्टोमादेः कर्मणः । तेषु मोक्षत्वं प्रतिपद्यते[^१२६] ।


[^१२६]:
     J omits: teṣu mokṣatvaṃ pratipadyate

- <u>ननु</u> च यदि तावत् **पूर्वेषाम्** इति निर्धारणे षष्ठी तद् अनुपपन्नम् । निर्धारणं हि समुदायभूतविशेषस्य[^१२७] केनचिद् धर्मेण तदैकविषयेण चोपपद्यमानस्यावान्तरेणासंभविना[^१२८] । "क्षत्रियो मनुष्याणां शूरतमः" इति मनुष्यजातौ क्षत्रियो ऽप्य् अन्तर्भूतः स शूरतमत्वेन निर्धार्यते । अनुपदिष्टस्यानन्तरितस्य कुतो निर्धारणम् ।[^१२९] न चेह प्राग् वैदिकं कर्मादिष्टम् ।


[^१२९]:
     M G add: na hi bhavati


[^१२८]:
     DK (5: 634) suggests: na copapadya-


[^१२७]:
     DK (5: 634) suggests: samudāyāntarbhūtaviśeṣasya

- <u>अथोच्यते</u> । अन्तर्वेदाभ्यासादीनि[^१३०] वैदिकान्य् एव, कथम् अनुद्दिष्टं[^१३१] वैदिकं कर्म । यद्य् एवम्, सामान्यस्य सामान्यात्[^१३२] सुतराम् अनिर्धारणम् । न हि भवति "गवां गौर् उत्पन्नक्षीरतमा" इति । यदि ह्य् अवैदिकानि[^१३३] चोद्दिष्टार्थान्य् अभविष्यंस् तत एवैतद् अपेक्षेत **वैदिकं श्रेयस्करतरम्**[^१३४] इति ।


[^१३४]:
     M G: śreyaskaram


[^१३३]:
     DK (5: 634) suggests: vaidikāni


[^१३२]:
     M G: sāmānyasāmānyāt


[^१३१]:
     M G: uddiṣṭaṃ


[^१३०]:
     DK (5: 634) vedābhyāsādīni, thus omitting the initial antar-

- किं च, कानि तावद् अत्र वैदिकानि कर्माण्य् अभिप्रेतानि । यदि तावत् ज्योतिष्टोमादीनि, विशेषग्रहणे प्रमाणं वक्तव्यम्, वेदाभ्यासादीनाम् अपि वैदिकत्वात्[^१३५] । अथ "स्मार्तत्वान् न तानि वैदिकानि, यान्य् एव प्रत्यक्षश्रुतिविहितानि तान्य् एव वैदिकानि" इति[^१३६] । न हि सर्वेषु[^१३७] वैदिकेषु कर्मसु वेदाभ्यासादीनाम् अगत्वेनान्तर्भावः[^१३८] । एतच् च यद् वक्ष्यति "अन्तर्भवन्ति क्रमशस् तस्मिन् क्रियाविधौ" (म्ध् १२.८७) इति, तद् धि तस्य नेति तर्ह्य् अग्निहोत्रादौ तपो गुरु संपाद्यं स्यात् । अनेन तेनोक्तेन न कश्चिद् अर्थः । वेदाभ्यासादीन्य्[^१३९] अप्य् अनुष्ठेयान्य् अग्निहोत्रादीन्य् अपि । तत्र न विद्मः कीदृशम् अमीषां श्रेयस्करत्वम् । नापि समानि फलानि, येन फलस्योत्कर्षवत्तयैवम् उच्यते । यथा गोदानात् स्वर्गस्य ज्योतिष्टोमाच् च दीर्घकालाद्यनुवृत्तता । यथोक्तम् "लोकवत् परिमाणतः[^१४०] फलविशेषः स्यात्"(प्म्स् १.२.१७) इति ।


[^१४०]:
     M G: parimāṇavat


[^१३९]:
     M G: vedābhyāsādīnām


[^१३८]:
     M G: agatvena tadbhāvaḥ


[^१३७]:
     M G J: sarve (I follow the suggestion of DK 5: 634)


[^१३६]:
     M G: vaidikādīni


[^१३५]:
     M G: -dīnām avaidikatvāt

- <u>अत्रोच्यते</u> । यद् उक्तं नैतेनोक्तेन[^१४१] कश्चिद् अर्थ इति, तत्र केचिद् आहुः । विरोधे स्मार्ते श्रौते बाधकत्वज्ञापनार्थं वैदिकानां श्रेयस्करतरत्ववचनम्[^१४२] । यथोक्तम् "तुल्यबलविरोधे विकल्पः"[^१४३] (ग्ध् १.४) । अतुल्यबलायाः स्मृतेः श्रुत्या बाधः[^१४४] इति । "श्रुतिद्वैधं तु यत्र स्यात् तत्र धर्माव् उभौ स्मृतौ" (म्ध् २.१४) । श्रुतिस्मृतिद्वैधे[^१४५] अनुवादः[^१४६] स्मृतिर् इत्य् अर्थाद् उक्तं[^१४७] भवति । 


[^१४७]:
     M G: arthayuktaṃ


[^१४६]:
     M G: anuvāda-


[^१४५]:
     M G omit: śruti-


[^१४४]:
     M G: atulyāyāḥ śruteḥ smṛtyābādhaḥ


[^१४३]:
     M G: yathoktakalpavirodhe


[^१४२]:
     M G: -karataratve vacanam; DK (5: 634) -karatvavacanam


[^१४१]:
     M G J: caitenoktena (I follow DK 5: 634; Jha translation also presupposed the negative)

- <u>अमुनैवावगतत्वाद्</u> अवाच्यम् एतत् । 

- <u>विस्पष्टीकरणार्थम्</u> एव पुनर् उच्यत इत्य् अदोषः ।

- <u>अथ वा</u>, अन्यो ऽपि तथार्थः[^१४८] संभाव्यते । शुद्धे च विकल्पवचनम् । स्मृतिद्वैधे न तद्विकल्पार्थम् । तेनायम् अर्थः । स्मार्तेभ्यो वैदिकानि बलीयांसि । वेदाभ्यासादिग्रहणं सर्वस्मार्तप्रदर्शनार्थम् । वृत्तानुरोधाद् एवं पठितम् ।


[^१४८]:
     DK ( 5: 635) suggests: tathāsyārthaḥ

- <u>वयं तु</u> ब्रूमः- न्यायसिद्धो ऽयम् अर्थः, न्यायसिद्धस्यापि सौहार्देनाभिधानम् अनारभ्य युक्तम् । इहात्मनो ज्ञानं प्रतिपदं पठ्यते । तत्र कः प्रसङ्गो बाधात् तस्य । स्मृतिकारा न च स्ववाक्यानि स्ववाक्यैर् एव प्रमाणयितुम् अर्हन्ति । अथोच्यते- याज्ञवल्कीयायाः स्मृतेर् विधिर्[^१४९] उच्यते, नात्मीयायाः समानता । यत् तावद् आत्मीयायाम् अप्य् उक्तं भवति । अतः प्रकरणानुरोधाद् वेदाभ्यासादि पदं पृथक्[^१५०] । नेहात्मानं प्रतिज्ञायेदं पठ्यते । कथं च आत्मज्ञानं श्रुतिपरत्वेन तैर् व्याख्यातम् इति[^१५१] । + + +[^१५२] वेदाभ्यासादिभ्यो वैदिकं यागादि कर्म श्रेष्ठम् इति, ततो ऽध्यात्मज्ञानम् । इतरथान्यत्र प्रजाया अन्यद् उच्यमानम् अन्यत्रास्तम् अन्यत्र पतितं स्यात् । 


[^१५२]:
     J notes a lacuna here, but not M G or DK (5: 635.


[^१५१]:
     M G place tair vyākhyātam iti after kathaṃ ca


[^१५०]:
     M G add: agnihotrādyupadeśaḥ (omitted in J and DK, but found in Jha's translation; the phrase is given later in this passage)


[^१४९]:
     M G: vidhis tair

- <u>अथ वा</u> वैदिकम् अत्र आत्मज्ञानम् एव,[^१५३] वेदस्य तत्प्रतिपादनपरत्वात् । अग्निहोत्राद्युपदेश औषधपाने वृद्ध्युपदेशवद् बालादिप्रवृत्त्यर्थः । 


[^१५३]:
     M G: vaidikaṃ mana ātmajñānam evam arthasya

- <u>यदि वा</u> कर्मकाण्डेन शिष्टाः स्वाभाविकीम् एनाम् अनाद्यविद्यां वासनाविषयासङ्गहेतुभूताम् अवधूय शास्त्राभ्यासवासनासामर्थ्यवशात्[^१५४] क्रमेणोपजातवैराग्यशिथिलीभूतदृढतृष्णारागग्रहणे उत्तमाधिकारानुशासने नियोज्यतां प्रतिपत्तुं समस्तम् अपि श्रुत्यादिष्टत्वम् अधिकारोपकारकत्वं कर्मकाण्डस्य विज्ञायत इति ब्रह्मवादिनः । अतो वक्ष्यमाणनिवृत्त्याख्यकर्माभिप्रायम् एतत्- **श्रेयस्करतरं ज्ञेयं सर्वथा कर्म वैदिकम्** इति ।


[^१५४]:
     M G: śākhābhyāsa-

- <u>अथ वा</u> भेदो यदि सर्वेषाम् अपि स्वप्नवद् असत्यदर्शनद्वये ऽप्य् आत्मैकत्वज्ञाने श्रेय इत्य् अर्थः । वेदाभ्यासादीनां[^१५५] भेदोपदेशादिनोद्यं तत् कर्तव्यम् । षष्ठीनोद्यं तु तैर् एव समाहितं बुद्ध्यारोपितान्तरेण पृथक्त्वोपपत्तेः । यथा "मथुराः पाटलीपुत्रकेभ्य आढ्यतराः" इति । तथा सतीयं[^१५६] पञ्चमी स्याद् इति चेत्, अत्रापि प्रतिविहितं धर्माविशेषात् ॥ १२.८६ ॥


[^१५६]:
     M G: sati


[^१५५]:
     M G: svavedā-

</details>
</div>


> **वैदिके कर्मयोगे तु सर्वाण्य् एतान्य् अशेषतः ।**  
> **अन्तर्भवन्ति क्रमशस् तस्मिंस् तस्मिन् क्रियाविधौ ॥ १२.८७ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/087_vaidike_karmayoge.md">
<details><summary><h4>मेधातिथिः ...{Loading}...</h4></summary>


एतावद् वैदिकं कर्म ज्योतिष्टोमाद्य् आचक्षते । तेषाम् एव श्लोकयोजना । **क्रियाविधिः** कर्मविधिर् वैदिकः । **कर्मयोगे**[^१५७] कर्मप्रयोगे बहिः संपाद्यावस्थाः । **एतान्य्** उपनिषद्वेदाभ्यासादीन्य् **अन्तर्भवन्ति** । **तस्मिन्न्** इति व्याप्यतया क्वचित् कस्यचित् समम् एषाम् अन्तर्भावम् आह । **कर्मयोग** इत्य् उक्ते **क्रियाविधि**ग्रहणं श्लोकपूरणार्थम् । "क्रतुयज्ञेभ्यश् च" इति[^१५८] (पाण् ४.३.६८) तद्वद् वा[^१५९] सोमयागभेदेन भेदो व्याख्येयः । 


[^१५९]:
     M G J: tad vā (I follow the suggestion of DK 5: 636)


[^१५८]:
     M G J: kratuṃ yajñebhya iti


[^१५७]:
     M G: karmavidhir vaidikakarmayoge

- तत्र वेदाभ्यासस् तावत् सत्रे ऽन्तर्भवति,[^१६०] यजमानमन्त्रेषु सर्वत्रोपयोगतः । तपोदीक्षोपसदसोमयागेषु[^१६१] "पयो ऽमृतं[^१६२] ब्राह्मणस्य" इत्यादि । ज्ञानं सर्वत्र, विदुषाम् अनधिकारात्[^१६३] । एवम् इन्द्रियसंयमः प्रतियागगामी "न[^१६४] स्त्रियम् उपेयान्[^१६५] न मांसम् अश्नीयात्" इति । अहिंसापि "एतां रात्रिं[^१६६] प्राणभृतः प्राणं न विच्छिन्द्याद्[^१६७] अपि कृकलासस्य" (बाउ १.५.१४.) इति । गुरुसेवादेर् इत्थम् अप्रवृत्तिः । 


[^१६७]:
     M G J: prāṇenācchindyād


[^१६६]:
     M G J: ahiṃsāniratāṃ rātriṃ (clearly the editors failed to note the citation; DK 5: 636 has the correct reading)


[^१६५]:
     M G: apeyān


[^१६४]:
     M G: pratyahagāminaḥ; J: pratiyāgagāmi na


[^१६३]:
     M G: jñānaṃ sarvatrāpi duḥkhānadhikārāt; DK (5: 363) suggests: viduṣām adhikārāt


[^१६२]:
     DK (5: 636) suggests: payo vrataṃ


[^१६१]:
     M G: -opadeśasoma-; DK (5: 636): -opasatsoma-


[^१६०]:
     M G: sarvatrāntarbhavati

- ये तु निवृत्तम् एव कर्माहुस् तेषां वेदाभ्यासादीनां अनुवृत्त्यर्थः श्लोकः । 

- **अन्तर्भवन्त्य्** उपासनापरस्यापि तेषाम् अनुष्ठानाद् अन्तर्भावः । तथा चोपनिषद्भ्य उपासकस्य प्रायश्चित्तनिर्देशः पापक्षपणार्थः, न पुनः प्रतिविधानविकार एवोक्तो भवति । अतो विहिताकरणे प्रतिषिद्धसेवने सति प्रत्यवायः ।

- <u>एवं</u> तर्हि कुतो मोक्षः ।

- <u>फलोपभोगेन</u> जन्मान्तरोपत्तदुरितक्षयात्, अकरणात् स्वबुद्धिपूर्वम् अन्यस्य,[^१६८] प्रमादकृतस्य प्राणायामविद्याविशेषाभ्यासातिशयेन कृतनिष्कृतित्वात्[^१६९] निरुपाध्यात्मस्वरूपसाक्षात्करणाच् च । प्रथमं तं वेदयेत्, तद्भावापत्तिर् मोक्षः । अतश् च ब्रह्मनिष्ठापरेणापि वेदाभ्यासादीन्य् अनुष्ठेयानि । यस्य यस्य कर्मन्यासः श्रूतते स षष्ठे व्याख्यातः । 


[^१६९]:
     M G: kṛtiniṣkṛtitvāt


[^१६८]:
     M G: ajānānasya

- **क्रियाविधिर्**[^१७०] उपासनविधिर् एव "द्रष्टव्यः श्रोतव्यः" (बाउ २.४.५) इत्यादिनोदितः । बहुत्वाच् चोपासनाप्रकाराणां **तस्मिंस् तस्मिन्न्** इति वीप्सा युज्यत एव । अतः "ब्राह्मेत्य् उपासीत,"[^१७१] (छु ३.१८.१) "य एष आदित्ये हिरण्मयः पुरुषः" (छु १.६.६) इति, "स च एष आत्मापहतपाप्मा" (छु ८.७.१) इत्यादि क्वचिद् उपात्तबुद्ध्याध्यारोपितश् चोद्यते, क्वचिद् धिरण्यमय इत्यादौ लक्षणया तस्यैवोपासना, क्वचित् सर्वोपासनाधिपत्येन निष्कलंकम् इवात्मनः "स एवाधस्तात्[^१७२] स उपरिष्टात्" (छु ७.२५.१) इति चोदनाबहुत्वाद् वीप्सोपपत्तिः ॥ १२.८७ ॥


[^१७२]:
     M G J: tasyaivādhastāt


[^१७१]:
     M G DK (5: 636): brāhmaṇānyupāsīta; J: brāhmāṇyupāsīta (my reading is conjectural based in ChU)


[^१७०]:
     M G: vīpsāyāvidhir

</details>
</div>


> **सुखाभ्युदयिकं चैव नैःश्रेयसिकम् एव च ।**  
> **प्रवृत्तं च निवृत्तं च द्विविधं कर्म वैदिकम् ॥ १२.८८ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/088_sukhAbhyudayika~n_chaiva.md">
<details><summary><h4>मेधातिथिः ...{Loading}...</h4></summary>
<u>ननु</u> च प्रवृत्तम् एव वैदिकं कर्म व्याख्यातम् । किम् इदम् उच्यते द्विविधम् इति । 

- <u>नैष दोषः</u> । प्राधान्यं तत्र प्रवृत्तं[^१७३] वैदिकं व्याख्यातम्[^१७४] । वैदिकं[^१७५] तु सर्वत्राविशिष्टम् । 


[^१७५]:
     DK (5: 637) suggests: vaidikatvaṃ


[^१७४]:
     M G add: na punar agnihotrādīni


[^१७३]:
     M G: nivṛttaṃ

- सुखम् उपैत्योपपद्यते[^१७६] । यद् अपि **सुखाभ्युदयिकं** सुखाभ्युदयः प्रयोजनम् अस्येति वान्वर्थो[^१७७] वा कर्तव्यः । **निःश्रेयसं** प्रयोजनम् अस्येति च केचन । **प्रवृत्तनिवृत्त**पदे[^१७८] यथासंख्यं पूर्ववत्[^१७९] संबन्धनीये ॥ १२.८८ ॥


[^१७९]:
     DK (5: 637) suggests: pūrvatra


[^१७८]:
     M G: pravṛttapade


[^१७७]:
     DK (5: 637) suggests: vā matvartho


[^१७६]:
     M G: upetyo-

</details>
</div>


> **इह चामुत्र वा काम्यं प्रवृत्तं कर्म कीर्त्यते ।**  
> **निष्कामं ज्ञानपूर्वं तु निवृत्तम् उपदिश्यते ॥ १२.८९ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/089_iha_chA-mutra.md">
<details><summary><h4>मेधातिथिः ...{Loading}...</h4></summary>


**इह** कारीरीवैश्वानर्यादि,[^१८०] **अमुत्र** ज्योतिष्टोमादि काम्यसंपादकं कर्म । काम्यत इति **काम्यम्** । फलस्य काम्यत्वात् तत्साधनम्[^१८१] अपि कर्म काम्यम्[^१८२] एव । **निष्कामं** नित्यम् । **ज्ञानपूर्वम्**[^१८३] उभयत्र शेषम्, अविदुषो ऽनाधिकारात् । अथापि[^१८४] रहस्याधिकारिज्ञानम् उपदिश्यते । तदा नोभयशेषः[^१८५] । **पूर्व**शब्दश् चाद्यर्थं[^१८६] लक्षयति । ज्ञानम् आद्यं मुख्यं यस्येति विग्रहः । यो ऽभिमुख्यः स लोकः पूर्वं क्रियां प्रतिलभते । अतश् चैतद् उक्तं भवति । ज्ञानं प्रधानं प्रधानतो ऽनुष्ठेयम् । वेदाभ्यासादि तु शास्त्रमात्रया ॥ १२.८९ ॥


[^१८६]:
     DK (5: 638) suggests: ādyārthaṃ


[^१८५]:
     M G: tadubhayaśeṣaḥ


[^१८४]:
     M G: anayor api


[^१८३]:
     M G: jñātaṃ pūrvam; J: jñātapūrvam (I think it should be jñāna, as Jha's translation and the vigraha of the compound given below suggest)


[^१८२]:
     M G: kāmyata


[^१८१]:
     M G omit: tat-


[^१८०]:
     J: kārīrā-

</details>
</div>


> **प्रवृत्तं कर्म संसेव्य देवानाम् एति साम्यताम् ।**  
> **निवृत्तं सेवमानस् तु भूतान्य् अत्येति पञ्च वै ॥ १२.९० ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/090_pravRtta~N_karma.md">
<details><summary><h4>मेधातिथिः ...{Loading}...</h4></summary>
<u>ननु</u> च काम्यं कर्म प्रवृत्तम् इत्य् उक्तम् । काम्यानि च कानिचित् स्वर्गफलानि कानिचिद् दृष्टफलानि[^१८७] । न च देवसाम्यताफलं[^१८८] किंचिद् दृष्टं[^१८९] कर्म । अतः किम् इदम् उच्यते **देवानाम् एति साम्यताम्** इति । यान्य् अश्रुतफलानि विश्वजिदादीनि तान्य् अपि निष्कामस्वर्गफलानि[^१९०] । अतो न विद्मः कर्मणा देवसाम्यताप्राप्तिः फलम् । न च शक्यं वक्तुं "यानि फलवन्ति श्रुतानि तानि निष्कामेणानुष्ठेयानि, तथा चानुष्ठितानि वै देवत्वफलानि संपद्यन्ते" । श्रुतहानिर् अश्रुतपरिकल्पना च तथा स्यात् । काम्यमानं च वेदे फलम्- "ग्रामकामः," "स्वर्गकामः" इति, न वस्तुस्वाभाव्येन विषभक्षणवत्[^१९१] । अथो देवत्वादिप्राप्तिर् भवति, न च काम्यम्[^१९२] इति विरुद्धम् इति । प्रतिषेधाधिकारेष्व् अकामितं[^१९३] कथम् इति चेत्, तथाभूतस्यैव तत्र फलत्वेनान्वयः । न ह्य् अनिष्टं[^१९४] काम्यं भवति । अथ नित्यानां फलम् इतः कथ्यते, नित्यताहनिः । यावज्जीवादिपदैश्[^१९५] च तत्र नित्यफलत्वम्[^१९६] अवगमितम् । अथावश्यं[^१९७] कल्प्यते, प्रत्यवायपरिहारः[^१९८] कल्प्यताम् । तद् धि कल्प्यमानं[^१९९] नित्यत्वे न विरुध्यते । 


[^१९९]:
     M G: tadvikalpakānāṃ


[^१९८]:
     M G: -parikaraḥ


[^१९७]:
     M G: athācamyaṃ


[^१९६]:
     M G J: nityaphalam (I follow DK 5: 639)


[^१९५]:
     M G J: yāvajjīvādiphalaiś (I follow DK 5: 637)


[^१९४]:
     M G: atiṣṭhamānaṃ


[^१९३]:
     M G J: akāminaṃ (I follow DK 5: 638)


[^१९२]:
     M G J: kāmya (I follow DK 5: 638)


[^१९१]:
     M G J: viṣabhakṣaṇāt (I follow DK 5: 638)


[^१९०]:
     M G: svalpasvargaphalāni; DK (5: 638) suggests deleting niṣkāma


[^१८९]:
     M G J: kiṃcid iṣṭaṃ (I follow DK 5: 638)


[^१८८]:
     M G: tad eva sāmyatā


[^१८७]:
     M G: diṣṭyā svargaphalāni

- यो ऽप्य् उत्तरः श्लोकः **भूतान्य् अत्येति पञ्च वै** इति,[^२००] तत्र[^२०१] **अत्येति**[^२०२] विमुच्यत इति न विद्मः । अन्यत्रात्ययो[^२०३] लय उच्यते । न चेह भूतेषु जीवस्य लय इष्यते, अपि तु ब्रह्मरूपापत्तिः[^२०४] । 


[^२०४]:
     M G: brahmarūpāpattiṃ ye paṭhanti


[^२०३]:
     M G: anyatrāpyayo


[^२०२]:
     M G: apyeti


[^२०१]:
     M G: tathāpy


[^२००]:
     M G: prabhūtāny apyeti paṃcadheti

- <u>अन्ये</u> ऽपि व्याचक्षते — स[^२०५] चातिक्रामति पञ्चभूतानि । न[^२०६] पाञ्चभौतिकं तस्य शरीरं भवति, अपि तु तेजोमूर्तिर् एवान्वेति[^२०७] । तद् अपि न किंचित् । शरीराग्रहणं हि मोक्षः । तच् च शरीरम् एकभौतिकं[^२०८] वा भवतु[^२०९] पाञ्चभौतिकं वा,[^२१०] को विशेषः संसरित्वे । अतो व्याख्येयो ऽयं श्लोकः । 


[^२१०]:
     M G: ca


[^२०९]:
     M G: vābhavat


[^२०८]:
     M G J: śarīram ekaṃ (I follow DK 5: 639)


[^२०७]:
     M G: tejomūrtiṃ cānveti


[^२०६]:
     M G omit: na


[^२०५]:
     M G: na

- <u>उच्यते</u> । यत् तावद् उक्तम् "कस्य कर्मणो देवसाम्यता फलम् इति, नित्यानाम् अफलत्वात्,[^२११] काम्यानां च फलान्तरयोगात्" इति, तत्र ब्रूमः- नानेन सर्वेषां वैदिकानां कर्मणाम् एतत् फलम् उच्यते । किं तर्हि, निवृत्तस्य कर्मणो यत् फलं यत्र प्रवृत्तिः[^२१२] । किं च कर्म[^२१३] विद्यते, येन[^२१४] तत्फलम् आप्यत इति प्रशंसा । सन्ति च कानिचित् देवत्वप्राप्तिफलानि कर्माणि[^२१५] । तेनैतद् उक्तं भवति । कर्मकाण्डे यत् कर्तव्यतया[^२१६] वेदितं सास्य परा गतिर् देवत्वप्राप्तिः, न तु मोक्षः । यत् तु रहस्याधिकारोक्तं कर्म तद् अनावृत्तिहेतुः । तत्र कामयमानस्य फलसंकल्पोपहतत्वात् कर्म बन्धहेतुः । कर्मणां ह्य् एष स्वभावो[^२१७] यत् स्वफलदानार्थम् अधिकारिणः कार्यकारणम् आरभन्ते । तथैव नित्यान्य् अप्य् अक्रियमाणानि[^२१८] प्रत्यवायहेतवो भवन्ति । तान्य् अपि शरीरम् आरंभन्त एव । 


[^२१८]:
     M G: avyatikriyamāṇāni


[^२१७]:
     M G: tadabhāvo


[^२१६]:
     J: yat kartavyaṃ tathā


[^२१५]:
     M G omit: praśaṃsā | santi ca kānicit devatvaprāptiphalāni karmāṇi


[^२१४]:
     M G: atha na


[^२१३]:
     M G: kiṃcana


[^२१२]:
     M G: pravṛttaṃ


[^२११]:
     M G: nityākāmaphalatvāt

- यद्य् एवम्, नित्यानि करिष्यति, काम्यानि प्रतिषिद्धानि न[^२१९] करिष्यति, तस्य शरीरारम्भककर्माभावाद् धेत्वभावेन मोक्षम् अवाप्स्यति, आत्मज्ञानस्य क्वोपभोगः[^२२०] । यथोक्तम्- 


[^२२०]:
     M G: ātmajñānasyopabhogaḥ vidyamānaṃ tasyaiva vidyayā


[^२१९]:
     M G: ca

- नित्यनैमित्तिके कुर्यात् प्रत्यवायजिहासया ।

- मोक्षहीनः[^२२१] प्रवर्तेत[^२२२] तत्र काम्यनिषिद्धयोः[^२२३] ॥ (श्लोव् ५.१५- ११०)


[^२२३]:
     M G: kāmyayor


[^२२२]:
     M G: pravartate


[^२२१]:
     DK (5: 639) suggests: mokṣārthī na

इत्य् उक्तं भगवद्भिः । न[^२२४] विद्याम् अनभ्यस्यमानस्याविदया[^२२५] क्षयो ऽस्ति । न ज्ञानानुच्छिन्नायाम् अविद्यायां[^२२६] ब्रह्मरूपापत्तिः । एतद् एवाभिप्रेत्योक्तम् "निष्कामं ज्ञानपूर्वम्" (म्ध् १२.८९) इति, तथा "कामात्मता न प्रशस्ता" (म्ध् २.२) । 


[^२२६]:
     M G: na cānuṣṭhitayogavidyāyā


[^२२५]:
     M G: uktagarbhavad bhinnaṃ


[^२२४]:
     M G J: uktam | bhagavadbhinnaṃ (I follow DK 5: 639); bhagavadbhiḥ refers to Kumārila.

- समानक्रियस्य सामार्ष्टिस् तस्य भावः **साम्यता** । देवैः समानगतिर् भवतीत्य् अर्थः । 

- यच् च **भूतान्य् अत्येति** इत्य् अप्य् अमुं प्रति[^२२७] व्यामोहः, सो ऽपि न युक्तः । विप्रलापनम् अप्य् अत्यय[^२२८] उच्यते । तुषारनिखिलप्रपञ्चो भवीत्य् अर्थः । 


[^२२८]:
     M G J: aya (I follow DK 5: 639)


[^२२७]:
     M G: ye cāpi bhūtāny apy etīty apy ayaṃ prati

- "अभ्येति" इत्य् अपि पाठे ऽशरीरत्वम् उक्तं भवति ॥ १२.९० ॥

_कथं पुनः प्रपञ्चः कर्तव्य इत्य् अत आह ।_

</details>
</div>


> **सर्वभूतेषु चात्मानं सर्वभूतानि चात्मनि ।**  
> **समं पश्यन्न् आत्मयाजी स्वाराज्यम् अधिगच्छति ॥ १२.९१ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/091_sarvabhUteShu_chAtmAnam.md">
<details><summary><h4>मेधातिथिः ...{Loading}...</h4></summary>


**भूत**शब्देन यत् किंचित् स्थावरजङ्गमं प्राण्यप्राणि[^२२९] तत् सर्वम् उच्यते । तत्र **चात्मानं** पश्येत्- "अहम् इवैतज् जगत्" इति । तथा च श्रुतिः- "अहं वृक्षस्य रेरिवा" इति (तु १.१०.१) । स्वपरव्यवहारं[^२३०] जह्यात् । "अयम् अहम् एतन् मम नेदं मम" इति संपद्यते बन्धः[^२३१] । त्यक्तात्मात्मीयाभिनिवेशस्योज्झितस्वपरभेदस्य केवलात्मैकत्वं भाति । एष एव **स्वाराज्य**पदार्थः[^२३२] ।


[^२३२]:
     M G: na svārājyadevatārthaḥ


[^२३१]:
     M G: adya te bandhyaḥ


[^२३०]:
     M G: pratiṣedhavad bhedāvabhāsasvaparavyavahāraṃ


[^२२९]:
     M G: puṇyaprāṇi

- **सर्वभूतानि चात्मनीति** । यद् एव विकारप्रपञ्चरूपं जगत् तद् एव तन् मयि स्थितम् अहम् एकः स्रष्टा कर्ता ध्याता द्येयश् चेति संपद्यते । **आत्मयाजी** । आत्मानम् एव सर्वदेवतामयत्वेन यो यजते, मन्यते- "नाग्निर्[^२३३] आदित्यो वा देवता, अहम् एव देवता" इत्य् एवं पश्यन्न् आत्मयाजी संपद्यते । न पुनर् आत्मोद्देशेन[^२३४] यागः कर्तव्यतया चोद्यते[^२३५] । 


[^२३५]:
     M G: cocyate


[^२३४]:
     M G: ātmāpadeśena


[^२३३]:
     M G: nāsty

- <u>केचिद्</u> आहुः । नाग्नेयादिष्व् अग्न्यादयो देवता आत्मत्वेनापि न वक्तव्याः । 

- **स्वाराज्यम्**[^२३६] । स्वे राज्ये भवः स्वाराज्यः[^२३७] । परमात्मवत् स्वतन्त्रः संपद्यते स्वप्रकाशश् च भवति । न[^२३८] चन्द्रादित्याद्यालोकम् अपेक्षते नेन्द्रियाणि[^२३९] चक्षुरादीनि नान्तःकरणं मन आदि । अतः **पश्यन्न्** इति[^२४०] च । भावयेद् इत्य् उच्यते[^२४१] । न[^२४२] दर्शनमात्रं सकलबाह्याभ्यन्तरव्यापारतिरस्करणे तद्भावनापराः स्मृताः[^२४३] ॥ १२.९१ ॥


[^२४३]:
     M G: tadbāvanāparasyāt


[^२४२]:
     M G omit: na


[^२४१]:
     M G: bhāve tad ucyate


[^२४०]:
     M G: mana āditaḥ paśyantīti


[^२३९]:
     M G: apekṣatendriyāṇi


[^२३८]:
     M G omit: na


[^२३७]:
     M G: bhavāḥ svārājyāḥ


[^२३६]:
     M G: svārājyān

</details>
</div>


> **यथोक्तान्य् अपि कर्माणि परिहाय द्विजोत्तमः ।**  
> **आत्मज्ञाने शमे च स्याद् वेदाभ्यासे च यत्नवान् ॥ १२.९२ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/092_yathoktAny_api.md">
<details><summary><h4>मेधातिथिः ...{Loading}...</h4></summary>


**यथोक्तान्य् अपि कर्माणीति** । नानेनाग्निहोत्रादीनां कर्मणां परिहानिर् विधीयते, अपि त्व् **आत्मज्ञाने यत्नवान् स्याद्** इत्य् आत्मज्ञानाभ्यासो विधीयते । **कर्माणि परिहायेत्य्** अस्यालंबनं[^२४४] प्रशस्तदेवतायतनप्रदक्षिणमन्त्रगुरुगमनादीनि मुक्त्वा[^२४५] ऽप्य् आत्मज्ञानम् अभ्यस्येत् । न हि नित्यानां कर्मणां स्वेच्छया परित्यागो ऽस्ति पुरुषधर्मादिषु[^२४६] विहिते नास्ति त्यागेन विना ॥ १२.९२ ॥


[^२४६]:
     M G: puruṣamedhādiṣu


[^२४५]:
     M G: mukto


[^२४४]:
     M G: tvālaṃbanaṃ

</details>
</div>


> **एतद् धि जन्मसाफल्यं ब्राह्मणस्य विशेषतः ।**  
> **प्राप्यैतत् कृतकृत्यो हि द्विजो भवति नान्यथा ॥ १२.९३ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/093_etad_dhi.md">
<details><summary><h4>मेधातिथिः ...{Loading}...</h4></summary>


**द्विजो**[^२४७] **भवति** क्षत्रियवैश्ययोर् अप्य् आत्मज्ञाने ऽधिकारं दर्शयति । यथा चारण्यककश्रुतिः[^२४८] । **ब्राःमणस्य विशेषतः** इति । "वेदाभ्यासे" (म्ध् १२.९२) इति संबन्धनीयम् । आत्मज्ञेन समत्वेनाभ्यासासितेनैव संभवतः । यद् आत्मज्ञानं **प्राप्य कृतकृत्यो द्विजो भवति** पुरुषार्थ एतावता समाप्यते । न हि मोक्षाद् अपरः पुरुषार्थो ऽस्तीति ॥ १२.९३ ॥


[^२४८]:
     M G: ca rāṇakaśrutiḥ


[^२४७]:
     M G: dvijanmanāṃ

_<u>ननु</u> च यद् उक्तं सर्वात्मैकत्वेनायं पश्येत् तत्_[^२४९]_ प्रत्यक्षविरुद्धम् इव, प्रत्यक्षेण हि भिन्नो भावः_[^२५०]_ प्रतिभाति । तेन कथम् एकत्वेन ग्राह्यः । अनारभ्य स्वार्थ उपदिष्टः स्यात् । कथं भिन्नम् अभिन्नं द्रष्टुं शक्यम् । न हि खरो गौर् इव बुद्ध्या ग्रहीतुं शक्यः । इन्द्रियदोषेणान्यत्रावभासरूपया प्रतीयते शुक्तिकादौ रजताकारतया, न तूपदेशतः । यो ह्य् उपदिशेत् तं हस्तिनं प्रतिपद्यते । नासौ वचनफलम् अञ्जसाश्नुवीत । अत आह ।_


[^२५०]:
     M G: bhinnābhāvaḥ


[^२४९]:
     M G omit: tat

</details>
</div>


> **पितृदेवमनुष्याणां वेदश् चक्षुः सनातनम् ।**  
> **अशक्यं चाप्रमेयं च वेदशास्त्रम् इति स्थितिः ॥ १२.९४ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/094_pitR-deva-manuShyANAM_vedash.md">
<details><summary><h4>मेधातिथिः ...{Loading}...</h4></summary>


अयम् अर्थः । **वेदो** ऽत्र वक्तुः[^२५१] प्रमाणम् । चक्षुर् इव **चक्षुः,** दर्शनहेतुत्वसामान्यात् । यथा चक्षुःपरिच्छिन्नेष्व् अनेष्टितः[^२५२] रूपप्रत्ययो भवत्य् एवं वेदाद् इति **चक्षुर्** इत्य् उक्तम् । **सनातनं** शाश्वतं नित्यम् । अनेनापुरुषकृतत्वम् आह । पुरुषकृतत्वे[^२५३] हि तत्प्रामाण्यात् प्रमादो ऽपीत्य् अत्र न प्रमाणम् अस्ति, अतः पुरुषगतगुणदोषसद्भावनिश्वयात्[^२५४] । तदभावाद् अपौरुषेयत्वेन वेदः प्रमाणम् । अतो वेदप्रामाण्यात् दृश्यार्थस्य न कश्चन विरोधः । 


[^२५४]:
     M G: puruṣagataguṇadoṣasadṛśād bhāvaniśvayāt


[^२५३]:
     M G: anenāpuruṣakṛtatvāt mahāpuruṣakṛtatve


[^२५२]:
     M G: cakṣuṣā paricchinno 'rtho niścitaḥ; DK (5: 109) suggests: -chinneṣu niścitaḥ


[^२५१]:
     DK (5: 109) suggests: cakṣuḥ

- <u>ननु</u> च यद्य् एवम् उपदिशेत् "अग्निना सिञ्चेद् उदकेन च दीपयेत्",[^२५५] किं न भवेद् विरोधः । 


[^२५५]:
     M G: cādīpayet

- <u>विषम</u> उपन्यासः । तत्र हि दृष्टया पदार्थशक्त्या दृष्ट एवार्थः कर्तव्यतयोपदिश्यते । तत्र प्रमाणान्तरगोचरत्वं तस्यार्थस्य । तद्विपर्ययाद् युक्तं तद् एतद् उक्तम् । इह तु विधिपरत्वात् वाच्यानां[^२५६] प्रमाणान्तराणां च विधिविषयत्वाभावात् सिद्धस्वरूपवस्तुगोचरत्वेनासत्य् एकविषयत्वे कुतो विरोधः । 


[^२५६]:
     DK (5: 109) suggests: vākyānāṃ

- इह ह्य् अनात्मभूतानां आभासतो भावानाम् आत्मत्वेन[^२५७] दर्शनं विधीयते स्वाराज्यफलाय[^२५८] । तत्र यत्राधिकं भेददर्शनं तस्याभ्यासतः शक्यम् अन्यथाकर्तुम् । तथा हि, रागादयश् चित्तधर्मा भावनातिशययोगाङ्गाभ्यासेन शक्यन्ते[^२५९] नियन्तुम् । द्वेष्यम्[^२६०] अपि मैत्रादिना द्वेष्यताबुद्धिर् निवर्तत इति सर्वस्यैतत् स्वसंवेद्यं दृष्टं[^२६१] च । भावनाया[^२६२] अविद्यमानवस्तुस्वाभाव्यम् अवभासते, सामर्थ्यात् । यथा विप्रलंभे कामिनः सर्वत्र कामिनीवत्[^२६३] पश्यन्ति, किम् अङ्ग यत्र तात्त्विकम् एकत्वम् अस्ति । तत् कथं भेदेन विरुद्धत्वाद् अवभासते । तद्रूपा हि सर्वभावना, सा भिन्ना विद्यते । ईदृशं चात्र दर्शनं समत्वेन विधीयते, यत्र "ममेतत्," "नेदं मम" इति बुद्धेर् अनुपपत्तिः । यथोकम्- 


[^२६३]:
     DK (5: 109) suggests: kāminīm eva


[^२६२]:
     DK (5: 109) suggests: bhāvanayā


[^२६१]:
     M G: pṛṣṭaṃ


[^२६०]:
     DK (5: 109) suggests: dveṣād


[^२५९]:
     M G: bhāvanātiśayayogāṃgā na śakyante


[^२५८]:
     M G: svārājyaphalāyāṃ


[^२५७]:
     M G: bhāvānmahattvena

- ममेति द्व्यक्षरो मृत्युर् न ममेति च शाश्वतम् । इति । (म्भ् १४.१३.३)

तस्मान् नास्ति विरोधः । 

- **पितृदेवमनुष्याणाम्** इत्यादीनि श्रुतिपदानि[^२६४] । देवादयो ऽपि रिध्यन्ति संयुक्ता[^२६५] न चेदृक्[^२६६] ते ऽतीन्द्रियम् अर्थं पश्यन्ति, श्रुतिम् अन्तरेण ज्ञातुम् अशक्यत्वात् । **अप्रेमेयं** चापरिमाणम्, अनन्तत्वाद् वेदशाखानाम् । अथ च[^२६७] प्रमातुं अशक्यम्[^२६८] अर्थतः । **वेदशास्त्रं**[^२६९] वेदाः ॥ १२.९४ ॥


[^२६९]:
     M G J: vedāṅgaṃ (I follow DK 5: 109)


[^२६८]:
     M G: śakyam


[^२६७]:
     M G: atha vā


[^२६६]:
     DK (5: 109) suggests: cedṛśaṃ


[^२६५]:
     DK (5: 109) suggests: siddhisaṃyuktā


[^२६४]:
     DK (5: 109) suggests: stutipadāni

</details>
</div>


> **या वेदबाह्याः श्रुतयो**[^२७०]** याश् च काश् च कुदृष्टयः ।**  
> **सर्वास् ता निष्फलाः प्रेत्य तमोनिष्ठा हि ताः स्मृताः ॥ १२.९५ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/095_yA_vedabAhyAH.md">
<details><summary><h4>मेधातिथिः ...{Loading}...</h4></summary>


पूर्वं त्व् अपौरुषेयत्वेन वेदस्य प्रामाण्यम् उक्त्वा, इदानीं पौरुषेयाणां वेदानाम् अप्रामाण्यम् । अथ **वेदबाह्या** वेदविरुद्धा अवेदमूलाः **श्रुतयो** ग्रन्थसंदृब्धेषु[^२७१] नोदनाश् "चैत्यवन्देन स्वर्गो भवति" इत्याद्या निर्ग्रन्थशोभादिसिद्धान्ताः[^२७२] प्रसिद्धाः[^२७३] । **कुदृष्टयः**[^२७४] असत्तर्कदर्शनानि । वेदकर्तुः साधनम् अपूर्वदेवतादिनिराकरणम् एवमाद्याः **कुदृष्टयः** । **सर्वास् ता निष्फलाः प्रेत्य** प्रकर्षं प्राप्य । संनिरूपितहेतुदृष्टान्ताः[^२७५] अन्ततो निष्फला उक्ताः, तत्र युक्तीनाम् आभासरूपत्वात् । ताश् च युक्तयो ऽन्यवति वर्त्मनि रात्रीयन्ति[^२७६] महाग्रन्थविस्तारा भवन्ति संक्षेपरूपाः । तथा पौरुषेयाणाम् उपदेशे न प्रामाण्यम्,[^२७७] पुरुषाणाम् अतीन्द्रियार्थदर्शनशक्त्यभावात्, सत्याम् अपि शक्तौ उपदेशिकस्य[^२७८] प्रमाणाभावात् । "अयं सर्वज्ञः, तेनायम् आगमः प्रणीतः" इति न किंचिद् अत्र प्रमाणं क्रमते ।[^२७९] विद्यमाने ऽपि कर्तृपूर्वत्वे दृष्टार्थादृष्टकल्पनाप्रसङ्गः, तत्प्रमाणत्वे देवतात्वसिद्धिः[^२८०] । अतस् ता युक्तयो व्यामोहमूला इत्य् अर्थः । 


[^२८०]:
     M G: devatāsiddhiḥ


[^२७९]:
     M G add: na


[^२७८]:
     M G: śakyam api śakter uddeśikasya


[^२७७]:
     M G: upadeśenāprāmāṇye


[^२७६]:
     M G: rātriyati


[^२७५]:
     M G: -dṛṣṭāntaḥ


[^२७४]:
     M G: kudṛṣṭyā


[^२७३]:
     M G: -siddhāntaprasiddhāḥ


[^२७२]:
     DK (5: 111): nirgranthasaugatādi-


[^२७१]:
     M G: -saṃdṛpteṣu

- <u>अन्ये तु</u> व्याचक्षते । **प्रेत्य** मृत्यस्य ता निष्फलाः । **तमोनिष्टास्**[^२८१] तामसयोनिहेतुत्वात् । 


[^२८१]:
     M G: pretyamatyāsyatāniṣphalās tā niṣṭās

- अस्मिन् पक्षे ऽसमानकर्तृकत्वात् प्रेत्येति दुर्लभत्वम्[^२८२] । निष्ठान्ताद् वा सप्तमी पठितव्या "प्रेते" इति ॥ १२.९५ ॥


[^२८२]:
     DK (5: 111) suggests: durlabam

</details>
</div>


> **उत्पद्यन्ते विनश्यन्ति**[^२८३]** यान्य् अतो ऽन्यानि कानिचित् ।**  
> **तान्य् अर्वाक्कालिकतया निष्फलान्य् अनृतानि च ॥ १२.९६ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/096_utpadyante_chyavante.md">
<details><summary><h4>मेधातिथिः ...{Loading}...</h4></summary>


**अतो** वेदाद् **यान्य् अन्यानि** शासनानि **तान्य्** **उत्पद्यन्ते विनश्यन्ति **च । उत्पादविनाशित्वाद् अनित्यानि । वेदस् तु तद्विपर्ययान् नित्यः । **अर्वाक्कालिकतया** इदानींतनेन पुरुषेण केनचित् कृतत्वाद् अतो **निष्फलानि**, अदृष्टस्य फलस्याभावात् । **यानि कानिचिद्**[^२८४] विप्रलम्भमूलकादिलक्षणानि[^२८५] ॥ १२.९६ ॥


[^२८५]:
     M G: vipralambhamodakādilakṣaṇaṃ siddhe 'pi


[^२८४]:
     M G: yadi nāma kecid

</details>
</div>


> **चातुर्वर्ण्यं त्रयो लोकाश् चत्वारश् चाश्रमाः पृथक् ।**  
> **भूतं भव्यं भविष्यं च सर्वं वेदात् प्रसिध्यति ॥ १२.९७ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/097_chAturvarNyan_trayo.md">
<details><summary><h4>मेधातिथिः ...{Loading}...</h4></summary>


इयम् अपि स्तुतिर् एव । **चातुर्वर्ण्यं वेदात् प्रसिध्यति**, अधिकारित्वेनावतिष्ठते "वसन्ते ब्राह्मणो ग्रीष्मे राजन्यः" (आप्ध् १.१.१९) इत्यादि । स्वरूपं तु व्यवहारावगम्यं सर्ववर्णेषु तुल्यत्वाद्[^२८६] अन्यत्र दर्शितम् । **त्रयो लोकाः** "इतः प्रदानं देवा उपजीवन्ति" (श्ब् १.२.५.२४) । अनेन त्रैलोक्यस्थितिहेतुत्वं वेदस्य सिद्धम् एव, वेदमूलत्वात् स्मृतीनां च[^२८७] । आश्रमो ऽपि[^२८८] वेदाद् एव । **भूतम्**[^२८९] अतीतं जन्मसुखदुःखादि । यच् च **भवद्** वर्तमानं यच् च **भविष्यं**[^२९०] तत् सर्वस्य वेद एव शरणीयम् ॥ १२.९७ ॥


[^२९०]:
     M G: bhaviṣyati


[^२८९]:
     M G: vedā vedabhūtam


[^२८८]:
     DK (5: 112) suggests: āśramā api


[^२८७]:
     M G: tā


[^२८६]:
     M G: sarvavarṇeṣv atulyatvād

</details>
</div>


> **शब्दः स्पर्शश् च रूपं च रसो गन्धश् च पञ्चमः ।**  
> **वेदाद् एव प्रसिध्यन्ति**[^२९१]** प्रसूतिर् गुणकर्मतः ॥ १२.९८ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/098_shabdaH_sparshash.md">
<details><summary><h4>मेधातिथिः ...{Loading}...</h4></summary>



[^२९१]:
     M G J: prasūyante (but see prasidhyanti given in the commentary)

**शब्दा**दीनां भोग्यत्वेन सुखसाधनानां **वेदाद् एव** प्रसिद्धिः । वैदिककर्मानुष्ठानाद् गीतादिशब्दोपपत्तिः । तत्परित्यागाच् छ्रुतिकटुशब्दश्रवणम्[^२९२] । अतः शरीरारम्भकाः शब्दादयस् ताभ्यां स्वविषयत्वेनोपतिष्ठमाना **वेदात्**[^२९३] **प्रसिधन्ती**त्य् एतद् अभिप्रायम्, एतन्[^२९४] न पुनर् वेद उपादानकरणम् । अतः शरीरारम्भकाः शब्दादयस् ताभ्याम्[^२९५] । एतद् एवाह- **प्रसूतिर् गुणकर्मतः** । प्रसूतिः शब्दादीनाम् उत्पत्तिः । तदर्थं गुणकर्म । फलार्थत्वात् प्रधानकर्म च चित्रादि[^२९६] गुणधर्म इत्य् उक्तम् । 


[^२९६]:
     M G: citrādiṣu; DK (5: 1123) suggests: agnihotrādi


[^२९५]:
     DK (5: 113) suggests omitting: ataḥ śarīrārambhakāḥ śabdādayas tābhyām


[^२९४]:
     DK (5: 112) omits: etan


[^२९३]:
     M G: vedāḥ


[^२९२]:
     M G: chrutikarma-

- पाठान्तरम् "प्रसूतिर्[^२९७] गुणधर्मतः" इति । गुणाः सत्त्वादयः, तेषाम् धर्मो विपरिणामः, तस्य या प्रसूतिः साम्यावस्थायाः[^२९८] प्रच्युतिस् तदुद्रेको विष्वग्भावश् च, तत्र वेद एव हेतुर् अदृष्टनिमित्तत्वात् । 


[^२९८]:
     M G: tasyāvasthāyāḥ


[^२९७]:
     M G: prasūter

- वैचित्र्यपाठान्तराणि निष्प्रयोजनत्वान् न लिख्यन्ते ॥ १२.९८ ॥

</details>
</div>


> **बिभर्ति सर्वभूतानि वेदशास्त्रं सनातनम् ।**  
> **तस्माद् एतत् परं मन्ये यज् जन्तोर् अस्य साधनम् ॥ १२.९९ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/099_bibharti_sarvabhUtAni.md">
<details><summary><h4>मेधातिथिः ...{Loading}...</h4></summary>


[^२९९]सर्वभूतभरणं च वेदशास्त्रस्य दर्शितं ब्राह्मणे । तथा च "हविर् अग्नौ हूयते सो ऽग्निर् आदित्यम् उद्वयति तत् सूर्यो रश्मिभिर् वक्ष्यति तेनार्त्तिर्[^३००] भवति ततो ह वैनाम् उत्पत्तिस्थितिर्[^३०१] वेति हविर् ज्ञायते" इति । इहाप्य् उक्तम् "अग्नौ प्रास्ताहुतिः सम्यग् आदित्यम् उपतिष्ठते" (म्ध् ३.६६) इत्येवमादि । 


[^३०१]:
     DK (5: 113): utpattiḥ sthitir


[^३००]:
     DK (5: 113): tena vṛṣṭir


[^२९९]:
     M G puts at the beginning: tasmād etat paraṃ manye


&gt; तस्माद् एतत् परं मन्ये** पुरुषार्थकारणम् । यद्य् एवं कारणेन **जन्तोर् अस्य** धर्मानुशासनम् एतस्मात् करणात् तेषु यथा दर्शितोपपत्तिः ।

- <u>ननु</u> च यद्य् औपादानिकम् अर्थं किं तद् भेदम् उक्तं[^३०२] लौकिकम् अर्थम् इति ।


[^३०२]:
M G: bhedayuktaṃ

- <u>उच्यते</u> । अनुष्ठानम् अस्य वैदिकम्, कार्यं तु दृष्टत्वाल् लौकिकम् एव ॥ १२.९९ ॥

</details>
</div>

> **सैनापत्यं च राज्यं च दण्डनेतृत्वम् एव च ।**  
> **सर्वलोकाधिपत्यं च वेदशास्त्रविद् अर्हति ॥ १२.१०० ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/100_senApatya~n_cha.md">
<details><summary><h4>मेधातिथिः ...{Loading}...</h4></summary>


अतिस्तुतिर् इयम् । **दण्डनेतारः**[^३०३] दण्डनायका ग्रामनगरयोः कृताकृतप्रेक्षणनियुक्ताः[^३०४] । **सेना** हस्त्यश्वरथपादातम्, तस्याः **पतिः** । **राज्यं** मण्डलेश्वरत्वम् । **सर्वलोकाधिपत्यं** सार्वभौमत्वम् ॥ १२.१०० ॥


[^३०४]:
     M G: -prekṣaṇāniyuktāḥ


[^३०३]:
     M G: daṇḍena tāvad

</details>
</div>


> **यथा जातबलो वह्निर् दहत्य् आर्द्रान् अपि द्रुमान् ।**  
> **तथा दहति वेदज्ञः कर्मजं दोषम् आत्मनः ॥ १२.१०१ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/101_yathA_jAta-balo.md">
<details><summary><h4>मेधातिथिः ...{Loading}...</h4></summary>


इयम् अपि पूर्ववत् । स्पष्टा पदयोजना प्रसिद्धाश् च पदार्थाः ॥ १२.१०१ ॥

</details>
</div>


> **वेदशास्त्रार्थतत्त्वज्ञो यत्र तत्राश्रमे वसन् ।**  
> **इहैव लोके तिष्ठन् स ब्रह्मभूयाय कल्पते ॥ १२.१०२ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/102_vedashAstrArthatattvajno_yatra.md">
<details><summary><h4>मेधातिथिः ...{Loading}...</h4></summary>


**ब्रह्मभूयाय** ब्रह्मभावाय ब्रह्मत्वप्राप्तये इति यावत् । **यत्र**[^३०५] **तत्रे**ति व्युत्थाय व्युत्क्रमेणापि । यथोक्तम् "विद्वेषणाच् चाप्य् उत्थाय ब्राह्मणा भिक्षाचर्यम् अनुवेद्य[^३०६] व्रजन्ति" इति ॥ १२.१०२ ॥


[^३०६]:
     DK (5: 114): anuvidya


[^३०५]:
     M G omit: yatra

</details>
</div>


> **अज्ञेभ्यो ग्रन्थिनः स्रेष्ठा ग्रन्थिभ्यो धारिणो वराः ।**  
> **धारिभ्यो ज्ञानिनः श्रेष्ठा ज्ञानिभ्यो व्यवसायिनः ॥ १२.१०३ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/103_ajnebhyo_granthinaH.md">
<details><summary><h4>मेधातिथिः ...{Loading}...</h4></summary>


**अज्ञा** मूर्खा अनधीयानाः । **ग्रन्थिनः**[^३०७] विद्वांसो ग्रन्थमात्राभिधायिनः । तेभ्यो **धारिण** इत्य् एतद् यत्नेन पठन्तः[^३०८] । पूर्वे तु नातिप्रयत्नतः । ग्रन्थस्येति तत्रापि संबध्यते "ग्रन्थस्य धारिणः" इति । श्रेष्ठत्वम्[^३०९] एतेषां जपप्रतिग्रहादिष्व् अधिकारात् । **ज्ञानिनस्** तु सर्वत्राधिकृता इति श्रेष्ठतराः । ज्ञानपूर्वं जपादयो ऽनुष्ठीयमानाः फलातिशयदायिनो भवन्ति । तद् उक्तम् "यद् एव विद्यया करोति श्रद्धयोपनिषदा तद् एव वीर्यवत्तरं भवति" (छु १.१.१०) इति । **व्यवसायिनः**[^३१०] अनुष्ठातारो निर्विचिक्त्साः[^३११] । येषाम् एतद्[^३१२] अन्यथेति न[^३१३] शक्यते । 


[^३१३]:
     M G omit: na


[^३१२]:
     M G: naitad


[^३११]:
     M G: nirviciktsādyā


[^३१०]:
     M G: anyavaśānām


[^३०९]:
     M G: śreṣṭham


[^३०८]:
     M G: amatyā paratāṃ


[^३०७]:
     M G: na punar

- एतद् अपि स्तुत्यर्थम् । अध्ययनमात्रेण वेदाः पुरुषार्थाय प्रभवन्ति, किं पुनस् तदर्थज्ञानम्[^३१४] ॥ १२.१०३ ॥


[^३१४]:
     M G: tadarthā naiva

</details>
</div>


> **तपो विद्या च विप्रस्य निःश्रेयसकरं परम् ।**  
> **तपसा किल्बिषं हन्ति विद्ययामृतम् अश्नुते ॥ १२.१०४ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/104_tapo_vidyA.md">
<details><summary><h4>मेधातिथिः ...{Loading}...</h4></summary>


अनेनैतद् दर्सयति । सत्यां अपि विद्यायां नाक्षीणपापस्य मोक्षः, सत्य् अपि कर्मक्षये नासत्याम् आत्मविद्यायाम् । अतो यद् उक्तम् "ते स्वभावेन[^३१५] मुच्यन्ते" इति, तद् असत् । **अमृतम्** अपुनरावृत्तिर् येयं केवलानन्दरूपता[^३१६] ॥ १२.१०४ ॥


[^३१६]:
     M G: balānandarūpatā


[^३१५]:
     M G: tu bhāvena

</details>
</div>


> **प्रत्यक्षं चानुमानं च शास्त्रं च विविधागमम् ।**  
> **त्रयं सुविदितं कार्यं धर्मशुद्धिम् अभीप्सता ॥ १२.१०५ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/105_pratyaxa~n_chA-numAnam.md">
<details><summary><h4>मेधातिथिः ...{Loading}...</h4></summary>


सुहृद् भूत्वोपदिशति लौकिकम् अर्थम् । **धर्मो** वेदार्थः, तस्य **शुद्धिर्** विवरणं पूर्वपक्षनिराकरणेन[^३१७] निश्चितसिद्धान्तव्यवस्थापनम् । एतत्[^३१८] प्रत्यक्षादिप्रमाणनिश्चये सति भवति । सुविदिते हि प्रत्यक्षे ज्वालादिवैषम्येण प्रत्यभिज्ञायते । शब्दनित्यत्वादिसिद्धिः[^३१९] । यस्य तु सम्यक् नास्ति[^३२०] विवेकः, तस्योभयोर्[^३२१] अविशेषेण प्रत्यक्षम् अध्यवसायः स्यात् । ज्वालादिषु च प्रत्यक्षेण क्षयं दृष्ट्वा शब्दे ऽपि[^३२२] तथा संभावयेत्, तथानित्यशब्दसमुदायात्मको वेदः स्यात् । यस्य तु विहितानि कुशलप्रमाणेषु प्रशब्दो ऽतद्ग्रहणनिबन्धनो नास्त्य् अभिज्ञानो मन्यमानो ज्वालाविदुषो भेदग्रहणनिबन्धनम् इव सितविशितं विशेषो न ज्वालाबाधेन शब्दे बाधं संभावयति । 


[^३२२]:
     M G: cānumānenopari dṛṣṭaśabde 'pi


[^३२१]:
     M G: sa ubhayor


[^३२०]:
     M G omit: nāsti


[^३१९]:
     M G: śabdanityatvāt siddhiḥ


[^३१८]:
     M G: utaitat


[^३१७]:
     M G: vivaraṇapūrvakāśayanirākaraṇe 'ṅga-

- एवम् **अनुमानम्** अपि सुविवेचितं न भारतादिग्रन्थप्रमाणोपलक्षणत्वाच् च । तेन शौर्यादिशास्त्रान्ते[^३२३] कर्मण्यतासिद्धिः । येन न विवेचितं[^३२४] ह्य् अनुमानं स पक्षविपक्षयोर्[^३२५] दर्शनादर्शनमात्रेणानुमानप्रवृत्तिं मन्वानो वेदे ऽपि कर्तारं कल्पयेत् । यदा तु निपुणमतिर् भवति तत् तत् प्रयोजकस्य स्नातव्यलक्षणया तस्य कर्तृत्वस्वकरणस्याभावाद् अपौरुषेयत्वम् अध्यवस्यति ।


[^३२५]:
     M G: pakṣayor


[^३२४]:
     M G: anuvivecitaṃ (omit yena na)


[^३२३]:
     M G: -śāstrānta-

- **शास्त्रं च विविधागमम्** । शास्त्रे विविधविधिप्रतिषेधात्[^३२६] तस्य विविधो ऽनेकप्रकार आगमः । यत्रागम्यते स **आगमः** । बहुशाखत्वाद् वेदस्य श्रुतिस्मृतिभेदेन च विविधत्वम् उक्तम् । स चायम् अर्थः स्वाध्यायविध्याक्षिप्तः[^३२७] सुहृद्भावेनोपदिष्टः[^३२८] न च द्वयम् अपि प्रशंसेव[^३२९] ॥ १२.१०५ ॥


[^३२९]:
     M G: places this under 12.208 erroneously.


[^३२८]:
     M G: śuddhabhāvenopadiṣṭaḥ


[^३२७]:
     M G: svādhyāyavidyākṣepaḥ


[^३२६]:
     M G omit: -vidhi-

</details>
</div>


> **आर्षं धर्मोपदेशं च वेदशास्त्राविरोधिना ।**  
> **यस् तर्केणानुसंधत्ते स धर्मं वेद नेतरः ॥ १२.१०६ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/106_ArShan_dharmopadesham.md">
<details><summary><h4>मेधातिथिः ...{Loading}...</h4></summary>


ऋषिर् वेदः, तत्र भवः **आर्षः, धर्मोपदेशो** यो वैदिकः । **यस् तर्केण** अनुमानान्तरेण युक्त्या निरूपयति **स धर्मं वेदेति** पदयोजना । 

- **तर्क** ऊहापोहान्तर्यसिद्धिः, इदम् अत्र युक्तम् ऊहितुम्, इदम् अपोहितम् । यदा[^३३०] सौर्ये कर्मणि निर्वापमन्त्रे "देवस्य त्वा सवितुः प्रसवे ऽश्विनोर् बाहुभ्यां पूष्णो हस्ताभ्याम् अग्नये त्वा जुष्टं निर्वपामि" (व्स् २.११) इति प्रकृतितः प्राप्ते मन्त्रे ऽग्निपदस्यार्थासमवायाद्[^३३१] अपोहः सूर्यपदस्य च क्षेपः । अयं **तर्को** न विरुध्यते वेदेन । यो ऽप्य् एवं मन्यते- "सौर्ये कर्मण्य् अग्नेर् देवतायाः अभावात्, अर्थेन च मन्त्राणां प्रयोज्यत्वात्, एकदेशोपशमे च मन्त्रत्वाभावात्, कृत्स्नस्य वै मन्त्रस्य लोपः,"[^३३२] एष वेदार्थविरोधी[^३३३] तर्कः । यद् उच्चारणं[^३३४] मन्त्राणां प्रयोज्यत्वं मन्यते, "अतश् चाविकृत एव मन्त्रः प्रयोक्तव्यः" इति, सो ऽपि शास्त्रविरोधी तर्कः[^३३५] ।


[^३३५]:
     M G omit: prayojyatvaṃ manyate, "ataś cāvikṛta eva mantraḥ prayoktavyaḥ" iti, so 'pi śāstravirodhī tarkaḥ


[^३३४]:
     M G: uccāraṇena


[^३३३]:
     M G: -virodho


[^३३२]:
     DK ( 5: 121) suggests adding: iti


[^३३१]:
     M G: -ārthasamavāyād


[^३३०]:
     DK (5: 121) suggests: yathā

- न चायं[^३३६] विधिः । अयम् अर्थवादः । अस्यात्र तात्पर्यम्, ईदृश्य् उपेक्षा यद् अत्रैतच् च मीमांसातो ज्ञायते ऽतो धर्मशुद्ध्यर्थं मीमांसावेदनम् एतेन चोदितम् ।


[^३३६]:
     M G omit: na ca

- <u>अन्ये तु</u> व्याचक्षते । **तर्केणे**ति तर्कप्रधाना ग्रन्था लौकिकप्रमाणनिरूपणपरा[^३३७] न्यायवैशेषिकलोकायतिका उच्यन्ते । तत्र वेदविरुद्धानि बौद्धलोकायतिकनैर्ग्रन्थादीनि पर्युदस्यन्ते । तानि वेदविरुद्धानि । न[^३३८] तत्र प्रमाणं वेदः । कपिलकणादक्रियाम् अविरथतानिग्रहान्तादिषु हि शब्दः प्रमाणम् । तथा चाक्षपादसूत्रम् "प्रत्यक्षानुमानोपमानशब्दाः[^३३९] प्रमाणानि" (न्यास् १.१.३) । वैशेषिका अपि "तद्वचनाद् आम्नायस्य प्रामाण्यम्"[^३४०] (वैश्स् १.१.३) इत्य् आहुः । अतस् तानि शास्त्राणि श्रोतव्यानीति च । तथा च महाभारते भगवता कृष्णद्वैपायनेन दर्शितम्-


[^३४०]:
     M G: tadvacanād āmnāyasya prāmāṇyam


[^३३९]:
     M G: -pamā śabdāḥ


[^३३८]:
     M G omit: na


[^३३७]:
     M G: -svarūpanirūpaṇa-

- श्रोत्रियस्यैव ते राजन् मन्दकस्याल्पबुद्धयः ।

- अनुवाकहता बुद्धिर् नैषा सूक्ष्मार्थदर्शिनी ॥ (म्भ् १२.१०.१)

अनुवाकहतेति तर्ककृताम् अप्य् उपपत्तिम् आह, केवलत्वाद् असत्तया । तथेदम्[^३४१] अपरम् उत । 


[^३४१]:
     M G: tayedam

- कश्चिन् न लोकायतिकान् ब्राह्मणान् स्मार्तः सेवते ।

- अनर्थकुशला ह्य् एते मूर्खाः पण्डितमानिनः । इति । (राम् २.९४.३२)

अनेनासत्तर्कश्रवणं प्रसिद्धम्, पूर्वेण सत्तर्कानुज्ञानं तद् एव तद् इति । 

- <u>केचित्</u>[^३४२] प्रामाण्यं वेदस्याहुर् ईश्वरप्रणेतृकतया । न च तस्यास्ति संभवः । न च तस्मिन् पक्षे वेदः प्रमाणम्, तस्य ह्य् असाव् ईश्वरः समयोपस्थापकः । 


[^३४२]:
     M G: kiṃcit vedaḥ

- एतेषु श्रूयमाणेषु अप्रामाणिको[^३४३] विपरीतो ऽभिनिवेशो जायते । अतो ऽसत्तर्का एव ते । न च वैदिकस्य वाक्यावबोधे कस्यचिद् अप्य् उपयुज्यन्ते[^३४४] । तथा च सांख्याः "स ह्य् अविशुद्धिक्षयातिशययुक्तः"[^३४५] (सांक् २) इत्य् आहुः । अक्षपादैर् अपि तदप्रामाण्यं मन्यते । तथा च याज्ञिकपूर्वपक्षे निर्धारितं यद् अपि केनचित् पठितम् (न्यास् २.१.५७) ।


[^३४५]:
     M G J: aviśuddhiḥ kṣayā-


[^३४४]:
     M G: upayujyate


[^३४३]:
     M G: prāmāṇiko

- कर्ममीमांसावेदान्तभाष्यम्[^३४६] एवम् अभिधानं यथाश्रुति विज्ञायते- "देवा अस्माल् लोकाद् अमुं लोकम् आयंस् तान् ऋषयो ऽन्वीयुस् तान् मनुष्या अब्रुवन् कथम् अथो भविष्यामः एभ्यः सर्वकर्म ऋषयः प्रायच्छत्[^३४७] । तस्माद् यत् ब्राह्मणोत्तमास् तर्कयन्त्य्[^३४८] आर्षम् एव तद् भवति" इति श्रुतेः । एषा यथोक्ततर्कपदार्थानुवादिनी ॥ १२.१०६ ॥


[^३४८]:
     M G: brāhmaṇa uktavāṃs tarkayaty


[^३४७]:
     M G: prayacchata


[^३४६]:
     M G: karmamīmāṃsāvedyaṃ tarkabhāṣābhyām

</details>
</div>


> **नैःश्रेयसम् इदं कर्म यथोदितम् अशेषतः ।**  
> **मानवस्यास्य शास्त्रस्य रहस्यम् उपदिश्यते ॥ १२.१०७ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/107_naiHshreyasam_idam.md">
<details><summary><h4>मेधातिथिः ...{Loading}...</h4></summary>


वक्ष्यमाणार्थादारातिशयोत्पत्त्यर्थः श्लोको ऽयं श्रोत्रियसंबोधनार्थः । **रहस्यं** गुह्यम् । अतश् च न सर्वस्य प्रकाशयितव्यम् । यो न शुश्रूषापरो न च परमां भक्तिम् उपेतो यश् च न स्थिरप्रकृतिर् न तस्मै प्रकाश्यम् ॥ १२.१०७ ॥

</details>
</div>


> **अनाम्नातेषु धर्मेषु कथं स्याद् इति चेद् भवेत् ।**  
> **यं शिष्टा ब्राह्मणा ब्रूयुः स धर्मः स्याद् अशङ्कितः ॥ १२.१०८ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/108_anAmnAteShu_dharmeShu.md">
<details><summary><h4>मेधातिथिः ...{Loading}...</h4></summary>
<u>ननु</u> च, **अनाम्नातेषु** कः संदेहः । नो जाने नेह कथं स्याद् इति चेत्, यतो नैव तेषां तद् ।

- <u>उच्यते</u> । नेहेदृशम् अनाम्नातम् अभिप्रेतम् । किं तर्हि, यत् सामान्यत आम्नातं विसेषतस् तु न ज्ञायते । 

- <u>ननु</u> च तत्रापि कः संदेहः । सामान्यस्य विशेषमात्रापेक्षाद्[^३४९] येन केनचित् सिद्धं[^३५०] शास्त्रार्थम्, यथा "अद्भिर् आचमेत्" इति कूप्यस्थावरनादेयादिभेदेन भिन्नास्व् अप्सु ताः काश्चिद् उपादीयमानाः संपादयन्ति शास्त्रार्थम् । 


[^३५०]:
     M G: siddha-


[^३४९]:
     DK (5: 122) suggests: -āpekṣatvād

- <u>सत्यम्</u> । यत्र प्रतिषेधश्रुतिः,[^३५१] न च वैशेषिकं प्रायश्चित्तम् उपदिष्टम्, तत्रेदम्[^३५२] उपदिश्यते । यदा शूद्रोच्छिष्टं किंचित् पात्रं तद् अशुद्धं तत् संपर्काद् अशुचि तस्मिन्न् अकृते सुद्धे यदि केनचिद् भुक्तं स्यात् तदा किं प्रायश्चित्तम् इति संदेहः । स हि जिज्ञासा च निश्चयावसानेन च प्रत्यक्षादिषु सम्यङ् निधिः स्त्रीशूद्रोच्छिष्टम् एवेत्य् अदत्तं भवितुम् अर्हति । न हि तच् छूद्रस्योच्छिष्टम् इति शक्यं वक्तुम् । किं तेन तद् उच्छिष्टम् इति । एवमादौ संदेहे तु शिष्टवचनं प्रमाणीकर्तव्यम्[^३५३] । यथा ये शूद्रादयो विप्रांशास् तेषाम् अयं धर्मसंदेहः । शिष्टोपदिष्टम् एव युक्तं कर्तुम् । ततश् च न्यूनाधिकभावेन या कृता कल्पना स एव तत्र धर्मः । तेषाम् अपि तथोपदिशतां न दोषः । यत आह- **स धर्मः स्याद् अशङ्कितः** इति । अधर्मं ब्रुवतो[^३५४] दोषः, धर्मे तु का विचिकित्सा[^३५५] । तथा गोत्रप्रवरसंदेहे कथंचित्[^३५६] स्मृतिविच्छेदे ब्राह्मणवचनाद् गोत्रप्रवरसिद्धिः । तत्र च प्रवरसंदेहे "सर्वेषां मानवेति[^३५७] संशये" (आश्श् १.३.५) इत्य् उक्तम् । गोत्रसंशये तर्हि भविष्यति । तत्र च गोत्रसंशयाभावे कुतः प्रवरसंशयः, प्रतिगोत्रं[^३५८] प्रवराणां भेदेन पठितत्वात् । उपपद्यत एवम् एतद् गोत्रनामधेयम् । प्रवराश् च भिन्ना नाना गोत्राणि । तत्र सत्य् अपि प्रवरनिश्चये गोत्रसंदेह[^३५९] उत्पद्यते[^३६०] ॥ १२.१०८ ॥


[^३६०]:
     M G place this passage under 12.105: sa hi jijñāsā ca . . . yo 'tra saṃdeha utpadyate


[^३५९]:
     M G J: yo 'tra saṃdeha (I follow DK 5: 123)


[^३५८]:
     M G: pratigotra-


[^३५७]:
     M G J: mānave


[^३५६]:
     M G J: kathaṃ ca (I follow DK 5: 122)


[^३५५]:
     M G: kāpi cikitsā


[^३५४]:
     M G: brūte


[^३५३]:
     M G: tūcchiṣṭavacanaṃ pramāṇaṃ kartavyam


[^३५२]:
     M G J: yatredam (I follow DK 5: 122)


[^३५१]:
     M G: -śruter

</details>
</div>


> **धर्मेणाधिगतो यैस् तु वेदः सपरिबृंहणः ।**  
> **ते शिष्टा ब्राह्मणा ज्ञेयाः श्रुतिप्रत्यक्षहेतवः ॥ १२.१०९ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/109_dharmeNA-dhigato_yais.md">
<details><summary><h4>मेधातिथिः ...{Loading}...</h4></summary>


शिष्टलक्षणम् अनेन कथ्यते । 

- <u>ननु</u> च "अर्थकामेष्व् असक्तानाम्" (म्ध् २.१३) इत्य् अत्रोक्तम् एव शिष्टलक्षणम् । 

- <u>अन्यो</u> ऽपि तस्य तत्रार्थ आशङ्कितः, अतो न तस्य लक्षणपरतैव, यच् च वसिष्टेनोक्तम् "शिष्टः पुनर् अकामात्मा" (वध् १.६) इति, तत्र विद्वत्ताया[^३६१] अश्रुतत्वात्[^३६२] । 


[^३६२]:
     M G J: śrutatvāt (I follow DK 5: 123)


[^३६१]:
     M G: vidvattayā

- यत्र परिपूर्णत्वाद्[^३६३] अधिगतो ऽर्थतश् च विदितः स **सपरिबृंहणः**[^३६४] । तथा च भवान् व्यासः- 


[^३६४]:
     M G: viditaḥ paribṛṃhaṇāni


[^३६३]:
     DK (5: 123) suggests: aparipūrṇatvāt

- इतिहासपुराणाभ्यां वेदार्थम् उपबृंहयेत् । इति । 

स्मृतयो ऽप्य् एवं गृहीतार्था भवन्ति । **ब्राःमण**ग्रहणम् अनुवादः, तेषाम् एव[^३६५] धर्मप्रवचनाधिकारात् । **श्रुतिप्रत्यक्षहेतवः** । प्रत्यक्षं हेतवश् च **प्रत्यक्षहेतवः** । **हेतु**शब्देन प्रत्यक्षाद् अन्यप्रमाणान्य् उच्यन्ते[^३६६] । श्रुतिः[^३६७] प्रत्यक्षो हेतुश् च येषां ते[^३६८] **श्रुतिप्रत्यक्षहेतवः** । एतद् उक्तं भवति । यथा प्रत्यक्षं निर्विवादं प्रामाण्यम् एव, तादृशीं श्रुतिं मन्यन्ते, यान्य् अपि हेतूत्थानि प्रमाणानि तेषु[^३६९] विश्वसन्ति, श्रुतिम् एव तर्कं मन्यन्ते, हेतुशास्त्राश्रयणेन चेदं न प्रमाणीकुर्वन्ति[^३७०] । 


[^३७०]:
     DK (5: 123) suggests: cemāṃ nāpramāṇīkurvanti


[^३६९]:
     DK (5: 123) suggests adding: na


[^३६८]:
     M G omit: te


[^३६७]:
     M G: śrutaḥ


[^३६६]:
     M G: anyābhidhānam ucyate


[^३६५]:
     M G: api

- अथ वा श्रुतिः प्रत्यक्षश्रुतिः,[^३७१] प्रत्यक्षशब्दः श्रौते प्रत्यये प्रयक्षतुल्यत्वात् प्रयुक्तः । स च हेतुर् धर्माधर्मपरिज्ञाने कारणं येषां त एवम् उच्यन्ते ॥ १२.१०९ ॥


[^३७१]:
     M G: śruteḥ pratyakṣaśruteḥ

</details>
</div>


> **दशावरा वा परिषद् यं धर्मं परिकल्पयेत् ।**  
> **त्र्यवरा वापि वृत्तस्था तं धर्मं न विचालयेत् ॥ १२.११० ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/110_dashAvarA_vA.md">
<details><summary><h4>मेधातिथिः ...{Loading}...</h4></summary>


दश अवरे यस्या **दशावरा**[^३७२] । यदि बहवो न संनिधीयन्ते दशावश्यं संनिधातव्याः । तदभावे **त्र्यवरा**[^३७३] । **वृत्तथेति** । यद् उक्तम् "अर्थकामेष्व् असक्तानाम्" (म्ध् २.१३) इति, तस्यैवायम् अनुवादः । न चैषा पुरुषसंख्या, अपि तु गुणसंख्या । तथा च वक्ष्यति "एको ऽपि वेदवित्" (म्ध् १२.११३) इति । एकस्य यतो गुणसमूहस्य बाहुल्येनासंभवात् पुरुषप्रधानतया संख्याया निर्देशः कृतः ॥ १२.११० ॥


[^३७३]:
     M G J: tryavarāḥ


[^३७२]:
     M G J: daśāvarāḥ

_तानीदानीं परिषत्त्वहेतुगुणान्_[^३७४]_ दर्शयति ।_


[^३७४]:
     M G: -hetur guṇān

</details>
</div>


> **त्रैविद्यो हेतुकस्**[^३७५]** तर्की नैरुक्तो धर्मपाठकः ।**  
> **त्रयश् चाश्रमिणः पूर्वे परिषत् स्याद् दशावरा ॥ १२.१११ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/111_traividyo_hetukas.md">
<details><summary><h4>मेधातिथिः ...{Loading}...</h4></summary>


पुरुषप्रधाने ऽपि निर्देशे गुणपरतैव विज्ञेया ।[^३७६] यस् **त्रैविद्यः** वेदत्रयस्याध्येता तदर्थस्य च वेदिता ।[^३७७] अनुमानादिकुशलः । **तर्की** अयम् ऊहापोहबुद्धियुक्तः । 


[^३७७]:
     DK (5: 124) suggests adding: haitukaḥ


[^३७६]:
     M G add: pūrvoktāc cetoviṣāṇīvaruddhān pratibāladhiḥ sāprāvaniti gotrelipsām iti (the reading here is unclear)

- <u>ननु</u> च नैवंविदो वेदार्थवित्त्वम् एव संभवतीत्य् उक्तम् । 

- <u>सत्यम्</u> । परोपदेशाद् अपि कस्यचिद् याचनावती वेदार्थमात्रा[^३७८] संभवत्य् अपि । अतश् च प्रत्ययेन विना वेदार्थग्रहणार्थहेतुकेन[^३७९] भातीत्य् उक्तम् । 


[^३७९]:
     M G: vedārthaṃ gra-


[^३७८]:
     M G: vedanamātrā

- एतेन **नैरुक्तो** व्याख्यातः । **धर्मपाठको** मन्वादिस्मृतिशास्त्राणाम्[^३८०] अध्येता । **त्रयश् चाश्रमिणो** ह्य् एते ह्य् अनुष्ठानपराः कुशलतरा धर्मेषु भवन्ति । **पूर्वे**[^३८१] । 


[^३८१]:
     M G: pūrvo


[^३८०]:
     M G: -smṛtiśrutiśāstrāṇām

- ब्रह्मचारी गृहस्तो भिक्षुर् <u>इत्य्</u> <u>एके</u> । तस्य हि ग्रामप्रवेशो न निषिद्धः,[^३८२] गौतमेन चेयम् आनुपूर्वी[^३८३] पठिता- "ब्रह्मचारी गृहस्थो भिक्षुर् वैखानसः" (ग्ध् ३.२) इति ।


[^३८३]:
     M G: ceyaṃ mānuṣī


[^३८२]:
     M G J: nāniṣiddhaḥ (I follow DK 5: 124)

- <u>अन्ये</u> त्व् आहुः- हिंसानुज्ञा नास्तीति, कथम् असौ धर्मम्[^३८४] आश्रयेत्[^३८५] । तस्मात् तापससकाशम् अन्यैः सह गन्तव्यम् ॥ १२.१११ ॥


[^३८५]:
     M G: dharmāśrayāt; J: dharmāśrayet (my reading is a conjecture)


[^३८४]:
     DK (5: 125) suggests: adharmam

</details>
</div>


> **ऋग्वेदविद् यजुर्विच् च सामवेदविद् एव च ।**  
> **त्र्यवरा परिषज् ज्ञेया धर्मसंशयनिर्णये ॥ १२.११२ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/112_Rgvedavid_yajurvich.md">
<details><summary><h4>मेधातिथिः ...{Loading}...</h4></summary>


निरुक्तव्याकरणमीमांसाभिर् वेदार्थो ज्ञायते । ते च सर्वे साधारणाः । न हि तत्रैकस्य वेदस्यार्थो ज्ञायते नान्यस्य[^३८६] नित्यम् अयं प्रकारो ऽस्ति । अथ ऋग्वेदादीत्यादि कथं भेदोपपत्तिः । तथा तत्र गृह्यसूत्रभेदेन चेदम् उक्तम् ॥ १२.११२ ॥


[^३८६]:
     M G: jñāyate 'nyasya

</details>
</div>


> **एको ऽपि वेदविद् धर्मं यं व्यवस्येद् द्विजोत्तमः ।**  
> **स विज्ञेयः परो धर्मो नाज्ञानाम् उदितो ऽयुतैः ॥ १२.११३ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/113_eko.api.md">
<details><summary><h4>मेधातिथिः ...{Loading}...</h4></summary>


**व्यवस्येत्** निश्चित्य कथयेद् इत्य् अर्थः । **नाज्ञानां** मूर्खाणाम् **अयुतैर्** अप्य् **उदितः** । उत्तरः[^३८७] प्राग् एव व्याख्यायते[^३८८] ॥ १२.११३ ॥


[^३८८]:
     J: vyākhyātaḥ


[^३८७]:
     J: uditaḥ

</details>
</div>


> **अव्रतानाम् अमन्त्राणां जातिमात्रोपजीविनाम् ।**  
> **सहस्रशः समेतानां परिषत्त्वं न विद्यते ॥ १२.११४ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/114_avratAnAm_amantrANAm.md">
<details><summary><h4>मेधातिथिः ...{Loading}...</h4></summary>


**अव्रतानाम्** इति प्राग् उक्त एवार्थो व्यतिरेकद्वारेण कथ्यते । व्रतिनो वेदाध्यायिनः यं[^३८९] निश्चयं ब्रुवते तत्र न विचिक्त्सितव्यं विद्वद्भिर् अविद्वद्भिर् वा । अत एव न लघुपरिकल्पो गुणतुल्यवद् विकल्प्यते[^३९०] ॥ १२.११४ ॥


[^३९०]:
     M G: vikalpate


[^३८९]:
     M G omit: yaṃ

</details>
</div>


> **यं वदन्ति तमोभूता मूर्खा धर्मम् अतद्विदः ।**  
> **तत् पापं शतधा भूत्वा तद्वक्तॄन् अनुगच्छति ॥ १२.११५ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/115_yaM_vadanti.md">
<details><summary><h4>मेधातिथिः ...{Loading}...</h4></summary>


वक्तॄणाम् अविदुषां दोषकथनम् ॥ १२.११५ ॥

</details>
</div>


> **एतद् वो ऽभिहितं सर्वं निःश्रेयसकरं परम् ।**  
> **अस्माद् अप्रच्युतो विप्रः प्राप्नोति परमां गतिम् ॥ १२.११६ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/116_etad_vo.md">
<details><summary><h4>मेधातिथिः ...{Loading}...</h4></summary>


प्रतिज्ञातधर्मोपसंहारः[^३९१] श्लोको ऽयम् । "धर्मान् नो वक्तुम् अर्हसि" (म्ध् १.२) इति यत् पृष्टम्, "महर्षीन् श्रूयताम्"[^३९२] (म्ध् १.४) इति यद् वक्तव्यतया प्रतिज्ञातं तत् सर्वं कथितम् इति शास्त्रपरिसमाप्तिम् आह । 


[^३९२]:
     DK (5: 340) suggests: śrūyatām iti (here with two "iti")


[^३९१]:
     M G: pratijñāna-

- <u>ननु</u> च परस्ताद् अप्य् अस्ति शास्त्रं हन्तव्यादिशास्त्रम्, सा च विधितः श्रूयते । तत्र विधिविषये कश्चिद् इति कथम् उच्यते शास्त्रम् उपसंह्रियत इति । वक्तुर् न करोति प्राय उपसंहारः । 

- <u>परस्ताच्</u> च कर्मशेषात् स्वप्रधाना शुद्धैव विद्योपदिश्यत इति न विरोधः । सर्वत्र श्रेयसी शास्त्रार्थधर्मलक्षणा विद्येत्य् उपसंहृत्याभिधाने प्रयोजनम् ॥ १२.११६ ॥

</details>
</div>


> **एवं स भगवान् देवो लोकानां हितकाम्यया ।**  
> **धर्मस्य परमं गुह्यं ममेदं सर्वम् उक्तवान् ॥ १२.११७ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/117_evaM_sa.md">
<details><summary><h4>मेधातिथिः ...{Loading}...</h4></summary>


**स भगवान्** मनुर् **इदं** शास्त्रं **सर्वं** **लोकहिताय** **प्रोक्तवान्** इति भृगुः शिष्यान् आह । अनेनाधिकाराकांक्षा निवर्तते । **गुह्यं** यद् अध्यात्मं तद् अपि मनुर् माम् उपदिश्य प्रकाशयां चक्रे । मयापि[^३९३] यथागमं भवतां प्रकटीकृतम् इति न कार्याधिकाकांक्षा ॥ १२.११७ ॥


[^३९३]:
     M G: mamāpi

</details>
</div>


> **सर्वम् आत्मनि संपश्येत् सच् चासच् च समाहितः ।**  
> **सर्वं ह्य् आत्मनि संपश्यन् नाधर्मे कुरुते मनः ॥ १२.११८ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/118_sarvam_Atmani.md">
<details><summary><h4>मेधातिथिः ...{Loading}...</h4></summary>


**सर्वं** जगत् **सदसद्**रूपम् उत्पत्तिविनाशधर्मकम् । अथ **असत्**[^३९४] शशविषाणादिवत् सच् च[^३९५] नित्यम् आकाशादिवत् **सर्वम् आत्मनि संपश्येद्** आत्मनि व्यवस्थितम् उपासीत । 


[^३९५]:
     M G: yac ca


[^३९४]:
     M G: vānyaḥ

- संदर्शनार्थस्य स्पष्टार्थस्य साक्षात्करणपर्यन्तयोपासनया विज्ञायते । न हि सकृद्दर्शनेन साक्षात्कारः संभवति । तथोपदिश्यते रहस्यशास्त्रम् । तत्रात्मध्यानायैतद् उक्तं भवति "श्रोतव्यो मन्तव्यो निदिह्यासितव्यः" (बाउ २.४.५) इति ध्यानपर्यन्तता सद्दर्शनस्य[^३९६] । आत्मध्यानं यथोपदिष्टज्ञानाभ्यासो विजातीयप्रत्ययान्तरितम् उच्यते । अथ वा सामर्थ्याद् अभ्यासाक्षेपः । यतः संस्कारकर्माणि[^३९७] च संस्कार्ये विशेषाधानेन संपन्नस्वार्थानि भवन्ति । यथा "व्रीहीन् अवहन्ति" (आप्श्र् १.२१.७) इति अश्रुतोपन्यासः[^३९८] तुषकणविप्रमोकफलेभ्यस् तत्संदर्शनेन ह्य् अदृष्टार्थता स्यात् । तथा च कर्मविधित्वात् षष्ठिसंस्कारकर्मताहानिश् च । अतः **संपशेद्** इति ज्ञेयान्तरविषयज्ञाननिराकरणेन तद् एकज्ञेयनिष्ठाम् अनुब्रूयात् । 


[^३९८]:
     M G: aśrutopanyāsa-


[^३९७]:
     M G: -karmaṇi


[^३९६]:
     M G: saddarśanena darśanasyāpy

- अत्र्**आत्मनी**ति विवदन्ते । को ऽयम् आत्मा नाम । यदि तावद् अयं देहाधिकरणः क्षेत्रज्ञः तत उत्तरं[^३९९] विरुध्येत "प्रशासितारं रुक्माभम्" (म्ध् १२.१२२) इति । न हि कर्मत्वशरीरस्य मृत्योर् उत्पत्तिः श्रूयते- एतस्य[^४००] वाक्षरस्य प्रशासने गार्गि[^४०१] द्व्यावापृथिव्यौ विधृते तिष्ठतः" (बाउ ३.८.९) इति । तस्मान् नाहंप्रत्यय्प्रेमेये[^४०२] आत्मन्य् अपि संसारविधिः । अतो ऽन्या काचित् तस्य स्वरूपसिद्धिर् वक्तव्या । किंचैवं सति **पश्येद्** इत्यादिना बाह्यात्मनाम् अप्य् आधिभूताधिदैवभावेन[^४०३] व्यवस्थितानाम् आध्यात्मम्[^४०४] उपसंहारः । शिष्यते च श्रौतम् अतोस्तरागः साधनतया कारणात्मनार्जितस्य[^४०५] संबन्धितां प्रतिपद्यते । 


[^४०५]:
     M G: kāraṇātmanā jitasya


[^४०४]:
     M G: vyavasthito nāmādhyātmam


[^४०३]:
     M G J: -ādidaiva-


[^४०२]:
     M G: neha pratya-


[^४०१]:
     M G J: gārgī


[^४००]:
     M G: naitasya


[^३९९]:
     M G: vikaraṇakṣetrajñata uttaraṃ

- <u>ननु</u> यः सर्वं जगत्कारणपुरुषावच्छेदम् उक्तं सदा प्रत्य्**आत्मनि** **संपश्येद्** इति, तत्र कीदृशम् आत्मनो दर्शनम् आत्मनीति वक्तव्यम् ।

- <u>अन्ये</u> तु मन्यन्ते । शरीरात्मन एवैतत् संनिवेशनं युक्तम् । तस्य हि श्रोतृसंनिवेशेन तद्वत्ता युक्ता । 

- <u>तत्रोच्यते</u> । आत्मशब्दस् तावत् परमात्मविषयतया दर्शितवाक्यान्तरसमन्वयप्रमाणः । यत् तु[^४०६] स्वरूपसिद्धिर् वक्तव्येति तत्र किम् अन्यच् छक्यं न वक्तुम् अन्यद् अतः श्रोतृत्वज्ञानविधेः । तानि च वाक्यानि प्रतिशाखं सर्वोपनिषद्भ्यो ऽवगन्तव्यानि । प्रमाणान्तराणाम् अप्य् एकत्वप्रतिपादनपरत्वाद् एव ग्राहिणः प्रत्यक्षस्य मिश्रैः कृत एव क्लेशः । उक्तं च वाक्यपदीये[^४०७] "न तद् अस्ति च तन् नाम्नि" (ब्वक्य् ३.२.१२) इत्यादि । विध्यवगम्यता च शरीरावरकाद् अवसातव्या । 


[^४०७]:
     J: vākakpadoye; M G: vākyapradīpe


[^४०६]:
     M G: yatra

- यद् अप्य् उक्तम् असत् कथं दृश्यत[^४०८] इति सच् चासच् चेत्य् अयम् अर्थः स्यात् । सद् इति विकारग्रामस्य[^४०९] निर्देशः । असद् इत्य् अप्रत्यक्षतैव सूक्ष्मतयाशक्यावधारत्वात्[^४१०] । 


[^४१०]:
     M G: -ākṣarāvadhāratvāt


[^४०९]:
     M G: vikārasya grāmyasya


[^४०८]:
     M G: darśayann

- यद् अप्य् उक्तं नास्ति परमात्मनः श्रोत्रसंबन्ध इति । किम् अत्र संबन्धि सर्वस्य जगत्स्थित्युत्पत्तिविनाशानां तत्कारणतयोपपादित्वात् । 

- यश् चायं संनिवेशविधिस् तस्यायम् अर्थः । यावद् यत् किंचिद् भेदवद् अवभासते तत् सर्वम् अद्वैतिकत्वे प्रविलापयेत् । सर्वम् आत्मस्थम् इत्य् एतत् परमात्मनो विरतिसामान्ये हेतुर् विद्यत इति । 

- **समाहितः** । समाधिर् नाम चित्तवृत्तिनिरोधोपायो योगशास्त्राद् आगमयितव्य इत्य् अर्थः । **नाधर्मे कुरुते मतिं** बुद्धिचेतसोर्[^४११] निश्चलताभावः । तावद् अभ्यसेद् यावद् वादिभिश् चेतो नापह्रियेत । अतश् च यावत् कश्चिद् भेदकत्वे प्रतिविलापयेत्[^४१२] ॥ १२.११८ ॥


[^४१२]:
     M G: prativilāpayeta


[^४११]:
     M G: buddhiś cetaso

</details>
</div>


> **आत्माइव देवताः सर्वाः सर्वम् आत्मन्य् अवस्थितम् ।**  
> **आत्मा हि जनयत्य् एषां कर्मयोगं शरीरिणाम् ॥ १२.११९ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/119_Atmaiva_devatAH.md">
<details><summary><h4>मेधातिथिः ...{Loading}...</h4></summary>


सर्वत्र यागादिक्रियाः स्वर्गादयो **देवता** आत्मत्वेन द्रष्टव्याः । यो ऽयम् अग्निर् देवता अग्नेर् इयम् अन्यात्मैवासौ नान्यो ऽग्निर् देवतास्तीति । तद् अप्य् उक्तम्- "एक आत्मा बहुधा श्रूयते" (निर् ७.४) इति । यत्र युक्त "एक एवाहम् आत्मा देवता" (र्व् १.१६४.४६) इति । तथा "इन्द्रं मित्रं वरुणम् अग्निम् आहुः एकं सद् विप्रा बहुधा वदन्ति (र्व् १.१६४.४६), बहुरूपपरमात्मनो ऽन्यां देवतां पश्यन्ति, सतां परादात्" इत्य् अनेन कर्माङ्गदेवतानाम् आत्मदृष्टिर् विधीयते । 

- <u>किं तर्हि</u> न तस्य देवतादिकृत्यम् अस्ति ।

- <u>आत्मतयैव</u> सर्वसिद्धिः । 

- <u>कथम्</u> ।

- <u>नार्थात्मनि</u> जनयत्य् एषाम् इति ।

- **कर्मयोगे** कर्मफलसंबन्धः । स **आत्मा** तेषां निष्पादयति । नान्या देवता न तद्गुणकम् इति ॥ १२.११९ ॥

</details>
</div>


> **खं संनिवेशयेत् खेषु चेष्टनस्पर्शने ऽनिलम् ।**  
> **पक्तिदृष्ट्योः परं तेजः स्नेहे ऽपो गां च मूर्तिषु ॥ १२.१२० ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/120_khaM_sanniveshayet.md">
<details><summary><h4>मेधातिथिः ...{Loading}...</h4></summary>


यान्य् एतानि नवच्छिद्राणि तेषु बाह्यम् आकाशं नियच्छेत् । बाह्यम् आकाशं तद् एव तन् न बाह्यं किंचिद् अस्तीति । **अनिलो**[^४१३] वायुः । तं **संनिवेशयेत्** । चेष्टते स्पन्दते तत्र काचिच् छरीरावस्था हस्तपादाद्युक्तविहरणलक्षणायाश् चायम् । स्पर्शो बाह्यादिलक्षणः[^४१४] । तत्र वायुं **संनिवेशयेत्** । **पक्तिर् **जठिराग्निकृता । **दृष्टिश्** च । तयोः[^४१५] निवेशयेत् । **तेजः परं**[^४१६] कृष्णम् आदित्यात्मनावस्थितम्[^४१७] । **स्नेहे** मेदोमज्जादिरूपे संनिवेशयेद् इति वर्तते । **गां** पृथिवीं **मूर्तिषु** शरीरभागेषु ॥ १२.१२० ॥


[^४१७]:
     M G: ityātma-


[^४१६]:
     M G: sarvaṃ tatparaṃ


[^४१५]:
     M G: kuśalo


[^४१४]:
     M G: vāyvādi-


[^४१३]:
     M G: aniyato

_एवं महाभूतानाम् उपसंहारः । इदानीं देवतानाम् आधानम् उपसंहरिष्यते ।_

</details>
</div>


> **मनसीन्दुं दिशः श्रोत्रे क्रान्ते विष्णुं बले हरम् ।**  
> **वाच्य् अग्निं मित्रम् उत्सर्गे प्रजने च प्रजापतिम् ॥ १२.१२१ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/121_manasIndun_dishaH.md">
<details><summary><h4>मेधातिथिः ...{Loading}...</h4></summary>


यो ऽयम् **इन्दुश्** चन्द्रमास् तं **मनसि** संनिवेशयेत् । नैष चन्द्रो गगनसंचारी । किं तर्हि, मम मनसि व्यवस्थितः । याश् च **दिशः** **श्रोत्रे**न्द्रियशक्तौ । **क्रान्ते**[^४१८] **विष्णुं** यो यत्राल्पम् अपि क्रामति[^४१९] विष्णुर् एव क्रान्तिकर्मणा[^४२०] संनिविष्टः । एवं **बले हरम्**[^४२१] । हनुरेतो द्राग् अप्य् उत्थानं स चेन्द्रियावकाशः कालाकृतिर् इन्द्रियकर्मैव तत् । यम् एवं[^४२२] वागग्नेर् एवायम् उत्सर्गो वाय्वाद्यैर् मन्त्रैः पश्येत् । एवम् अध्यात्मम् उपसंहृत्य सर्वं परमात्मनि पश्येत् । एवमात्मको हेतुः परमात्मनि व्यवस्थितः "नाहं कश्चित् ततो भिन्नः" इति । एवम् एषा सर्वोपासना कर्तव्या ॥ १२.१२१ ॥


[^४२२]:
     M G: yaṃ yaṃ


[^४२१]:
     M G: evaṃ ca tehara


[^४२०]:
     M G: ekānte karmaṇā


[^४१९]:
     M G: yatrālpam atikrāmati


[^४१८]:
     M G: tato

</details>
</div>


> **प्रशासितारं सर्वेषाम् अणीयांसम् अणोर् अपि ।**  
> **रुक्माभं स्वप्नधीगम्यं विद्यात् तं पुरुषं परम् ॥ १२.१२२ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/122_prashAsitAraM_sarveShAm.md">
<details><summary><h4>मेधातिथिः ...{Loading}...</h4></summary>


एवम् एवाह । **प्रशासितारं** नियन्तारम् । **सर्वेषां** ब्राह्मणादिशूद्रपर्यन्तानाम् । यो ऽयम् अग्न्यादीनाम् औष्ण्यादिस्वभावनियमो यच् चादित्यादीनाम्[^४२३] अनिशम् अन्तःपरम् ओजः जगद्भ्रमणप्रकाशनादिषु[^४२४] व्यापारो[^४२५] यश् च कर्मणां फलं प्रतिनियमः स सर्वस् तस्मिन् नियन्तरि सति । यद् उक्तम् "एतस्यैवाक्षरस्य प्रशासने गार्गि" (बाउ ३.८.९) इत्यादिना, तथा-


[^४२५]:
     M G: -ādisvavyāpāro


[^४२४]:
     M G: jagata-; J: jagat-


[^४२३]:
     M G: ca bhittyādīnām

- तत् सूर्यस् तपति च यावद् वर्षति चन्द्रमा ।

- भयाद् अग्निश् च वायुश् च मृत्युर् धावति पञ्चमः ॥ (च्ड़्। कटु ६.३) इति 

**अणीयांसम् अणोर् अपि** इति ।यः कश्चिद् दारानिरतिशयवालाग्रशतभागादिस् तत् ते तृतीयांशपरिमाणकत्वम् असत्प्रतिपाद्यते, "अस्थूलम् अनणु" (बाउ ३.८.८) इत्यादिसर्वधर्मपरिषेधात् । किं तर्हि, कुशाग्रीयाया भुद्धेर् गम्यत्वात् । एतद् उक्तं भवति । यो नात्यन्तं कुशलो न च तदभ्यासे परिष्वक्तः ॥ १२.१२२ ॥

</details>
</div>


> **एतम् एके वदन्त्य् अग्निं मनुम् अन्ये प्रजापतिम् ।**  
> **इन्द्रम् एके परे प्राणम् अपरे ब्रह्म शाश्वतम् ॥ १२.१२३ ॥**  
> **एष सर्वाणि भूतानि पञ्चभिर् व्याप्य मूर्तिभिः ।**  
> **जन्मवृद्धिक्षयैर् नित्यं संसारयति चक्रवत् ॥ १२.१२४ ॥**  
> **एवं यः सर्वभूतेषु पश्यत्य् आत्मानम् आत्मना ।**  
> **स सर्वसमताम् एत्य ब्रह्माभ्येति परं पदम् ॥ १२.१२५ ॥**
<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/125_evaM_yaH.md">
<details><summary><h4>मेधातिथिः ...{Loading}...</h4></summary>


**ब्रह्माभ्येति** ब्रह्मभावम् आपद्यते । मैत्राद्यवभासेन रागद्वेषक्षयम् अनुवदति । अनेन चाविजातीयप्रत्ययान्तरितात्मैकत्वज्ञानम् अनुष्ठेयम् आह । न हि विजातीयप्रत्ययोत्पत्तौ **सर्वसंमतता** भवति । अतश् चैतद् उक्तं भवति । अहं ममेति त्यक्ताहंकारममकारस्य तद् एकज्ञाननियततया निरतिशयपरमानन्दरूपं ब्रह्म प्राप्नोति । अनिष्टनिवृत्तिः शास्त्रप्रदर्शिताभिप्रेतनियमस्य प्राप्तिश् च[^४२६] फलसिद्धिर् भवति इत्य् अर्थः ॥ १२.१२३–२५ ॥


[^४२६]:
     M G: -ābhipretapratiniyamena ca

</details>
</div>


> **इत्य् एतन् मानवं शास्त्रं भृगुप्रोक्तं पठन् द्विजः ।**  
> **भवत्य् आचारवान् नित्यं यथेष्टां प्राप्नुयाद् गतिम् ॥ १२.१२६ ॥**

<div class="js_include collapsed" newlevelforh1="4" title="मेधातिथिः" unfilled url="/kalpAntaram/smRtiH/manuH/sarvASh_TIkAH/12/126_ity_etan.md">
<details><summary><h4>मेधातिथिः ...{Loading}...</h4></summary>


**इतिः** शास्त्रसमाप्तिम् आह । **पठन्** **भवत्य्** **आचारवान्** । अन्यो अध्याहार्य आचारः । यथा पठितशास्त्रात् शास्त्रानुष्ठानम्[^४२७] । एवंविधश् चेद् भवति **यथेष्टां** देवतादिलक्षणां **गतिम्** ॥ १२.१२६ ॥


[^४२७]:
M G: paṭhitaśāstrāntarāt svanuṣṭhānaṃ

</details>
</div>

**इति मानवे धर्मशास्त्रे भृगुप्रोक्तायां संहितायां **

**द्वादशो ऽध्यायः ॥**


**मान्या कापि मनुस्मृतिस् तदुचिता व्याख्या हि मेधातिथेः **  
**सा लुप्तैव विधेर् वशात् क्वचिद् अपि प्राप्यं न यत् पुस्तकम् ।**  
**क्षोणीन्द्रो मदनः सहारणसुतो देशान्तराद् आहृतं **  
**जीर्णोद्धारम् अचीकरत् तत इतस् तत्पुस्तकैर् लेखितैः ।**

**इति भट्टवीरस्वामिसूनोर् भट्टमेधातिथिकृतौ**

**मनुभाष्ये द्वादशो ऽध्यायः ॥**


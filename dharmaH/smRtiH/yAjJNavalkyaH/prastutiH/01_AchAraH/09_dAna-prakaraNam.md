+++
title = "०९ दान-प्रकरणम्"

+++

<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/198_tapas_taptvA.md">
<details open><summary><h3>198 तपस् तप्त्वा ...{Loading}...</h3></summary>

तपस् तप्त्वा ऽसृजद् ब्रह्मा  
ब्राह्मणान् वेद-गुप्तये।  
तृप्त्य्-अर्थं पितृ-देवानां  
धर्म-संरक्षणाय च  ॥ १.१९८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/199_sarvasya_prabhavo.md">
<details open><summary><h3>199 सर्वस्य प्रभवो ...{Loading}...</h3></summary>

सर्वस्य प्रभवो विप्राः  
श्रुताध्ययन-शीलिनः।  
तेभ्यः क्रिया-पराः श्रेष्ठास्  
तेभ्यो ऽप्य् अध्यात्मवित्तमाः  ॥ १.१९९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/200_na_vidyayA.md">
<details open><summary><h3>200 न विद्यया ...{Loading}...</h3></summary>

न विद्यया केवलया  
तपसा वा ऽपि पात्रता।  
यत्र वृत्तम् इमे चोभे  
तद् धि पात्रं प्रकीर्तितम्  ॥ १.२०० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/201_gobhUtilahiraNyAdi_pAtre.md">
<details open><summary><h3>201 गोभूतिलहिरण्यादि पात्रे ...{Loading}...</h3></summary>

गो-भू-तिल-हिरण्यादि  
पात्रे दातव्यम् अर्चितम्।  
नापात्रे विदुषा किञ्चिद्  
आत्मनः श्रेय इच्छता  ॥ १.२०१ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/202_vidyAtapobhyAM_hInena.md">
<details open><summary><h3>202 विद्यातपोभ्यां हीनेन ...{Loading}...</h3></summary>

विद्या-तपोभ्यां हीनेन  
न तु ग्राह्यः प्रतिग्रहः।  
गृह्णन् प्रदातारम् अधो  
नयत्य् आत्मानम् एव च  ॥ १.२०२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/203_dAtavyam_pratyaham.md">
<details open><summary><h3>203 दातव्यम् प्रत्यहम् ...{Loading}...</h3></summary>

दातव्यं प्रत्यहं पात्रे  
निमित्तेषु विशेषतः।  
याचितेनापि दातव्यं  
श्रद्धा-पूतं स्व-शक्तितः  ॥ १.२०३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/204_hemashRngI_shaphai.md">
<details open><summary><h3>204 हेमशृङ्गी शफै ...{Loading}...</h3></summary>

हेम-शृङ्गी शफै रौप्यैः  
सु-शीला वस्त्र-संयुता।  
स-कांस्य-पात्रा दातव्या  
क्षीरिणी गौः स-दक्षिणा  ॥ १.२०४ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/205_dAtA.asyAH.md">
<details open><summary><h3>205 दाता ऽस्याः ...{Loading}...</h3></summary>

दाता ऽस्याः स्वर्गम् आप्नोति  
वत्सरान् रोम-सम्मितान्।  
कपिला चेत् तारयति  
भूयश् च+आ-सप्तमं कुलम्  ॥ १.२०५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/206_savatsAromatulyAni_yugAny.md">
<details open><summary><h3>206 सवत्सारोमतुल्यानि युगान्य् ...{Loading}...</h3></summary>

सवत्सा-रोम-तुल्यानि  
युगान्य् उभयतो-मुखीम्।  
दाता ऽस्याः स्वर्गम् आप्नोति  
पूर्वेण विधिना ददत्  ॥ १.२०६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/207_yAvad_vatsasya.md">
<details open><summary><h3>207 यावद् वत्सस्य ...{Loading}...</h3></summary>

यावद् वत्सस्य पादौ द्वौ  
मुखं योन्यां च दृश्यते।  
तावद् गौः पृथिवी ज्ञेया  
यावद् गर्भं न मुञ्चति  ॥ १.२०७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/208_yathAkathanchid_dattvA.md">
<details open><summary><h3>208 यथाकथञ्चिद् दत्त्वा ...{Loading}...</h3></summary>

यथा-कथञ्चिद् दत्त्वा गां  
धेनुं वा ऽधेनुम् एव वा।  
अरोगाम् अपरिक्लिष्टां  
दाता स्वर्गे महीयते  ॥ १.२०८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/209_shrAntasaMvAhanaM_rogi.md">
<details open><summary><h3>209 श्रान्तसंवाहनं रोगि ...{Loading}...</h3></summary>

श्रान्त-संवाहनं रोगि-  
परिचर्या सुरार्चनम्।  
पाद-शौचं द्विजोच्छिष्ट-  
मार्जनं गो-प्रदानवत्  ॥ १.२०९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/210_bhUdIpAMsh_chAnnavastrAmbhas.md">
<details open><summary><h3>210 भूदीपांश् चान्नवस्त्राम्भस् ...{Loading}...</h3></summary>

भू-दीपांश् चान्न-वस्त्राम्भस्-  
तिल-सर्पिः-प्रतिश्रयान् (२)।  
नैवेशिकं स्वर्ण-धुर्यं  
दत्त्वा स्वर्गे महीयते  ॥ १.२१० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/211_gRhadhAnyAbhayopAnach_ChatramAlyAnulepanam.md">
<details open><summary><h3>211 गृहधान्याभयोपानच् छत्रमाल्यानुलेपनम् ...{Loading}...</h3></summary>

गृह-धान्याभयोपानच्-  
छत्र-माल्यानुलेपनम्।  
यानं वृक्षं प्रियं शय्यां  
दत्त्वा ऽत्यन्तं सुखी भवेत्  ॥ १.२११ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/212_sarvadharmamayam_brahma.md">
<details open><summary><h3>212 सर्वधर्ममयम् ब्रह्म ...{Loading}...</h3></summary>

सर्व-धर्म-मयं ब्रह्म  
प्रदानेभ्यो ऽधिकं यतः।  
तद् ददत् समवाप्नोति  
ब्रह्म-लोकम् अविच्युतम्  ॥ १.२१२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/213_pratigrahasamartho.api.md">
<details open><summary><h3>213 प्रतिग्रहसमर्थो ऽपि ...{Loading}...</h3></summary>

प्रतिग्रह-समर्थो ऽपि  
न+आदत्ते यः प्रतिग्रहम्।  
ये लोका दान-शीलानां  
स तान् आप्नोति पुष्कलान्  ॥ १.२१३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/214_kushAH_shAkam.md">
<details open><summary><h3>214 कुशाः शाकम् ...{Loading}...</h3></summary>

कुशाः शाकं पयो मत्स्या  
गन्धाः पुष्पं दधि क्षितिः।  
मांसं शय्य +आसनं धानाः  
प्रत्याखेयं न वारि च  ॥ १.२१४ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/215_ayAchitAhRta~N_grAhyam.md">
<details open><summary><h3>215 अयाचिताहृतङ् ग्राह्यम् ...{Loading}...</h3></summary>

अयाचिताहृतं ग्राह्यम्  
अपि दुष्कृत-कर्मणः।  
अन्यत्र कुलटा-षण्ढ-  
पतितेभ्यस् तथा द्विषः  ॥ १.२१५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/01_AchAraH/09_dAna-prakaraNam/216_devAtithiarchanakRte_gurubhRtyArtham.md">
<details open><summary><h3>216 देवातिथिअर्चनकृते गुरुभृत्यार्थम् ...{Loading}...</h3></summary>

देवातिथि-अर्चन-कृते  
गुरु-भृत्यार्थम् एव वा।  
सर्वतः प्रतिगृह्णीयाद्  
आत्म-वृत्त्य्-अर्थम् एव च  ॥ १.२१६ ॥
</details>
</div>

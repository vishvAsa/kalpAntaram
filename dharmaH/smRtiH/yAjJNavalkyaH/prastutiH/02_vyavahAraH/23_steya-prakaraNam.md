+++
title = "२३ स्तेय-प्रकरणम्"

+++

<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/266_grAhakair_gRhyate.md">
<details open><summary><h3>266 ग्राहकैर् गृह्यते ...{Loading}...</h3></summary>

ग्राहकैर् गृह्यते चौरो  
लोप्त्रेणाथ पदेन वा।  
पूर्व-कर्मापराधी च  
तथा चाशुद्ध-वासकः  ॥ २.२६६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/267_anye.api.md">
<details open><summary><h3>267 अन्ये ऽपि ...{Loading}...</h3></summary>

अन्ये ऽपि शङ्कया ग्राह्या  
जाति-नामादि-निह्नवैः।  
द्यूत-स्त्री-पान-सक्ताश् च  
शुष्क-भिन्न-मुख-स्वराः  ॥ २.२६७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/268_paradravyagRhANA~n_cha.md">
<details open><summary><h3>268 परद्रव्यगृहाणाञ् च ...{Loading}...</h3></summary>

पर-द्रव्य-गृहाणां च  
पृच्छका गूढ-चारिणः।  
निराया व्ययवन्तश् च  
विनष्ट-द्रव्य-विक्रयाः  ॥ २.२६८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/269_gRhItaH_shankayA.md">
<details open><summary><h3>269 गृहीतः शङ्कया ...{Loading}...</h3></summary>

गृहीतः शङ्कया चौर्ये  
न+आत्मानं चेद् विशोधयेत्।  
दापयित्वा हृतं द्रव्यं  
चौर-दण्डेन दण्डयेत्  ॥ २.२६९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/270_chauram_pradApyApahRtaM.md">
<details open><summary><h3>270 चौरम् प्रदाप्यापहृतं ...{Loading}...</h3></summary>

चौरं प्रदाप्यापहृतं  
घातयेद् विविधैर् वधैः।  
स-चिह्नं ब्राह्मणं कृत्वा  
स्व-राष्ट्राद् विप्रवासयेत्  ॥ २.२७० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/271_ghAtite.apahRte.md">
<details open><summary><h3>271 घातिते ऽपहृते ...{Loading}...</h3></summary>

घातिते ऽपहृते दोषो  
ग्राम-भर्तुर् अनिर्गते।  
विवीत-भर्तुस् तु पथि  
चौरोद्धर्तुर् अवीतके  ॥ २.२७१ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/272_svasInni_dadyAd.md">
<details open><summary><h3>272 स्वसीन्नि दद्याद् ...{Loading}...</h3></summary>

स्व-सीन्नि दद्याद् ग्रामस् तु  
पदं वा यत्र गच्छति।  
पञ्च-ग्रामी बहिः क्रोशाद्  
दश-ग्राम्य् अथ वा पुनः  ॥ २.२७२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/273_bandigrAhAMs_tathA.md">
<details open><summary><h3>273 बन्दिग्राहांस् तथा ...{Loading}...</h3></summary>

बन्दि-ग्राहांस् तथा वाजि-  
कुञ्जराणां च हारिणः।  
प्रसह्य-घातिनश् चैव  
शूलान् आरोपयेन् नरान्  ॥ २.२७३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/274_utxepakagranthibhedau_karasandaMshahInakau.md">
<details open><summary><h3>274 उत्क्षेपकग्रन्थिभेदौ करसन्दंशहीनकौ ...{Loading}...</h3></summary>

उत्क्षेपक-ग्रन्थि-भेदौ  
कर-सन्दंश-हीनकौ।  
कार्यौ द्वितीयापराधे  
कर-पादैक-हीनकौ  ॥ २.२७४ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/275_xudramadhyamahAdravya_haraNe.md">
<details open><summary><h3>275 क्षुद्रमध्यमहाद्रव्य हरणे ...{Loading}...</h3></summary>

क्षुद्र-मध्य-महा-द्रव्य-  
हरणे सारतो दमः।  
देश-काल-वयः-शक्ति  
सञ्चिन्त्यं दण्ड-कर्मणि  ॥ २.२७५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/276_bhaktAvakAshAgnyudaka_mantropakaraNavyayAn.md">
<details open><summary><h3>276 भक्तावकाशाग्न्य्उदक मन्त्रोपकरणव्ययान् ...{Loading}...</h3></summary>

भक्तावकाशाग्न्य्-उदक-  
मन्त्रोपकरण-व्ययान्।  
दत्त्वा चौरस्य वा हन्तुर्  
जानतो दम उत्तमः  ॥ २.२७६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/277_shastrAvapAte_garbhasya.md">
<details open><summary><h3>277 शस्त्रावपाते गर्भस्य ...{Loading}...</h3></summary>

शस्त्रावपाते गर्भस्य  
पातने चोत्तमो दमः।  
उत्तमो वा ऽधमो वा ऽपि  
पुरुष-स्त्री-प्रमापणे  ॥ २.२७७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/278_vipraduShTAM_striya~n.md">
<details open><summary><h3>278 विप्रदुष्टां स्त्रियञ् ...{Loading}...</h3></summary>

विप्रदुष्टां स्त्रियं चैव  
पुरुष-घ्नीम् अगर्भिणीम्।  
सेतु-भेद-करीं चाप्सु  
शिलां बद्ध्वा प्रवेशयेत्  ॥ २.२७८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/279_viShAgnidAm_patiguru.md">
<details open><summary><h3>279 विषाग्निदाम् पतिगुरु ...{Loading}...</h3></summary>

विषाग्निदां पति-गुरु-  
निजापत्य-प्रमापणीम्।  
विकर्ण-कर-नासौष्ठीं  
कृत्वा गोभिः प्रमापयेत्  ॥ २.२७९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/280_avijnAtahatasyaAshu_kalahaM.md">
<details open><summary><h3>280 अविज्ञातहतस्य+आशु कलहं ...{Loading}...</h3></summary>

अविज्ञात-हतस्य+आशु  
कलहं सुत-बान्धवाः।  
प्रष्टव्या योषितश् चास्य  
पर-पुंसि रताः पृथक्  ॥ २.२८० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/281_strIdravyavRttikAmo_vA.md">
<details open><summary><h3>281 स्त्रीद्रव्यवृत्तिकामो वा ...{Loading}...</h3></summary>

स्त्री-द्रव्य-वृत्ति-कामो वा  
केन वा ऽयं गतः सह।  
मृत्यु-देश-समासन्नं  
पृच्छेद् वा ऽपि जनं शनैः  ॥ २.२८१ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/23_steya-prakaraNam/282_xetraveshmavanagrAma_vivItakhaladAhakAH.md">
<details open><summary><h3>282 क्षेत्रवेश्मवनग्राम विवीतखलदाहकाः ...{Loading}...</h3></summary>

क्षेत्र-वेश्म-वन-ग्राम-  
विवीत-खल-दाहकाः।  
राज-पत्न्य्-अभिगामी च  
दग्धव्यास् तु कटाग्निना  ॥ २.२८२ ॥
</details>
</div>

+++
title = "०७ दिव्य-प्रकरणम्"

+++

<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/095_tulAgnyApo_viSha~N.md">
<details open><summary><h3>095 तुलाग्न्य्आपो विषङ् ...{Loading}...</h3></summary>

तुलाग्न्य्-आपो विषं कोशो  
दिव्यानीह विशुद्धये।  
महाभियोगेष्व् एतानि  
शीर्षकस्थे ऽभियोक्तरि  ॥ २.९५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/096_ruchyA_vA.md">
<details open><summary><h3>096 रुच्या वा ...{Loading}...</h3></summary>

रुच्या वा ऽन्यतरः कुर्याद्  
इतरो वर्तयेच् छिरः।  
विना ऽपि शीर्षकात् कुर्यान्  
नृप-द्रोहे ऽथ पातके  ॥ २.९६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/097_sachailaM_snAtam.md">
<details open><summary><h3>097 सचैलं स्नातम् ...{Loading}...</h3></summary>

स-चैलं स्नातम् आहूय  
सूर्योदय उपोषितम्।  
कारयेत् सर्व-दिव्यानि  
नृप-ब्राह्मण-सन्निधौ  ॥ २.९७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/098_tulA_strIbAlavRddhAndha.md">
<details open><summary><h3>098 तुला स्त्रीबालवृद्धान्ध ...{Loading}...</h3></summary>

तुला स्त्री-बाल-वृद्धान्ध-  
पङ्गु-ब्राह्मण-रोगिणाम्।  
अग्निर् जलं वा शूद्रस्य  
यवाः सप्त विषस्य वा  ॥ २.९८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/099_nAsahasrAd_dharet.md">
<details open><summary><h3>099 नासहस्राद् धरेत् ...{Loading}...</h3></summary>

नासहस्राद् धरेत् फालं  
न विषं न तुलां तथा।  
नृपार्थेष्व् अभिशापे च  
वहेयुः शुचयः सदा   ॥ २.९९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/100_tulAdhAraNavidvadbhir_abhiyuktas.md">
<details open><summary><h3>100 तुलाधारणविद्वद्भिर् अभियुक्तस् ...{Loading}...</h3></summary>

तुला-धारण-विद्वद्भिर्  
अभियुक्तस् तुलाश्रितः।  
प्रतिमान-समी-भूतो  
रेखां कृत्वा ऽवतारितः  ॥ २.१०० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/101_tvan_tule.md">
<details open><summary><h3>101 त्वन् तुले ...{Loading}...</h3></summary>

त्वं तुले सत्य-धामा ऽसि  
पुरा देवैर् विनिर्मिता।  
तत् सत्यं वद कल्याणि  
संशयान् मां विमोचय  ॥ २.१०१ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/102_yady_asmi.md">
<details open><summary><h3>102 यद्य् अस्मि ...{Loading}...</h3></summary>

यद्य् अस्मि पाप-कृन् मातस्  
ततो मां त्वम् अधो नय।  
शुद्धश् चेद् गमयोर्ध्वं मां  
तुलाम् इत्य् अभिमन्त्रयेत्  ॥ २.१०२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/103_karau_vimRditavrIher.md">
<details open><summary><h3>103 करौ विमृदितव्रीहेर् ...{Loading}...</h3></summary>

करौ विमृदित-व्रीहेर्  
लक्षयित्वा ततो न्यसेत्।  
सप्ताश्वत्थस्य पत्राणि  
तावत् सूत्रेण वेष्टयेत्  ॥ २.१०३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/104_tvam_agne.md">
<details open><summary><h3>104 त्वम् अग्ने ...{Loading}...</h3></summary>

त्वम् अग्ने सर्व-भूतानाम्  
अन्तश् चरसि पावक।  
साक्षिवत् पुण्य-पापेभ्यो  
ब्रूहि सत्यं कवे मम  ॥ २.१०४ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/105_tasyety_uktavato.md">
<details open><summary><h3>105 तस्येत्य् उक्तवतो ...{Loading}...</h3></summary>

तस्येत्य् उक्तवतो लौहं  
पञ्चाशत् पलिकं समम्।  
अग्नि-वर्णं न्यसेत् पिण्डं  
हस्तयोर् उभयोर् अपि  ॥ २.१०५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/106_sa_tam.md">
<details open><summary><h3>106 स तम् ...{Loading}...</h3></summary>

स तम् आदाय सप्तैव  
मण्डलानि शनैर् व्रजेत्।  
षोडशाङ्गुलकं ज्ञेयं  
मण्डलं तावद् अन्तरम्  ॥ २.१०६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/107_muktvA.agnim.md">
<details open><summary><h3>107 मुक्त्वा ऽग्निम् ...{Loading}...</h3></summary>

मुक्त्वा ऽग्निं मृदित-व्रीहिर्  
अदग्धः शुद्धिम् आप्नुयात्।  
अन्तरा पतिते पिण्डे  
सन्देहे वा पुनर् हरेत्   ॥ २.१०७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/108_satyena_mA.md">
<details open><summary><h3>108 सत्येन मा ...{Loading}...</h3></summary>

सत्येन मा ऽभिरक्ष त्वं  
वरुणेत्य् अभिशाप्य कम्।  
नाभि-दघ्नोदकस्थस्य  
गृहीत्वोरू जलं वशेत्  ॥ २.१०८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/109_samakAlam_iShum.md">
<details open><summary><h3>109 समकालम् इषुम् ...{Loading}...</h3></summary>

सम-कालम् इषुं मुक्तम्  
आनीयान्यो जवी नरः।  
गते तस्मिन् निमग्नाङ्गं  
पश्येच् चेच् छुद्धिम् आप्नुयात्   ॥ २.१०९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/110_tvaM_viSha.md">
<details open><summary><h3>110 त्वं विष ...{Loading}...</h3></summary>

त्वं विष ब्रह्मणः पुत्रः  
सत्य-धर्मे व्यवस्थितः।  
त्रायस्वास्माद् अभीशापात्  
सत्येन भव मे ऽमृतम्  ॥ २.११० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/111_evam_uktvA.md">
<details open><summary><h3>111 एवम् उक्त्वा ...{Loading}...</h3></summary>

एवम् उक्त्वा विषं शार्ङ्गं  
भक्षयेद् धिम-शैलजम्।  
यस्य वेगैर् विना जीर्येच्  
छुद्धिं तस्य विनिर्दिशेत्  ॥ २.१११ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/112_devAn_ugrAn.md">
<details open><summary><h3>112 देवान् उग्रान् ...{Loading}...</h3></summary>

देवान् उग्रान् समभ्यर्च्य  
तत्-स्नानोदकम् आहरेत्।  
संस्राव्य पाययेत् तस्माज्  
जलं तु प्रसृति-त्रयम्  ॥ २.११२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/07_divya-prakaraNam/113_arvAk_chaturdashAd.md">
<details open><summary><h3>113 अर्वाक् चतुर्दशाद् ...{Loading}...</h3></summary>

अर्वाक् चतुर्दशाद् अह्नो  
यस्य नो राज-दैविकम्।  
व्यसनं जायते घोरं स  
शुद्धः स्यान् न संशयः  ॥ २.११३ ॥
</details>
</div>

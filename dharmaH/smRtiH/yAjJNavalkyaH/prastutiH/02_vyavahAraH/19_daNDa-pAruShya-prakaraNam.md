+++
title = "१९ दण्ड-पारुष्य-प्रकरणम्"

+++

<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/212_asAxikahate_chihnair.md">
<details open><summary><h3>212 असाक्षिकहते चिह्नैर् ...{Loading}...</h3></summary>

असाक्षिक-हते चिह्नैर्  
युक्तिभिश् च+आगमेन च।  
द्रष्टव्यो व्यवहारस् तु  
कूट-चिह्न-कृतो भयात्  ॥ २.२१२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/213_bhasmapankarajaHsparshe_daNDo.md">
<details open><summary><h3>213 भस्मपङ्करजःस्पर्शे दण्डो ...{Loading}...</h3></summary>

भस्म-पङ्क-रजः-स्पर्शे  
दण्डो दश-पणः स्मृतः।  
अमेध्य-पार्ष्णि-निष्ठ्यूत-  
स्पर्शने द्वि-गुणस् ततः  ॥ २.२१३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/214_sameShv_evam.md">
<details open><summary><h3>214 समेष्व् एवम् ...{Loading}...</h3></summary>

समेष्व् एवं पर-स्त्रीषु  
द्वि-गुणस् तूत्तमेषु च।  
हीनेष्व् अर्ध-दमो मोह-  
मदादिभिर्-अदण्डनम्  ॥ २.२१४ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/215_viprapIDAkara~n_Chedyam.md">
<details open><summary><h3>215 विप्रपीडाकरञ् छेद्यम् ...{Loading}...</h3></summary>

विप्र-पीडा-करं छेद्यम्  
अङ्गम् अब्राह्मणस्य तु।  
उद्गूर्णे प्रथमो दण्डः  
संस्पर्शे तु तद्-अर्धिकः  ॥ २.२१५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/216_udgUrNe_hastapAde.md">
<details open><summary><h3>216 उद्गूर्णे हस्तपादे ...{Loading}...</h3></summary>

उद्गूर्णे हस्त-पादे तु  
दश-विंशतिकौ दमौ।  
परस्परं तु सर्वेषां  
शस्त्रे मध्यम-साहसः  ॥ २.२१६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/217_pAdakeshAMshukakarol_lunchaneShu.md">
<details open><summary><h3>217 पादकेशांशुककरोल् लुञ्चनेषु ...{Loading}...</h3></summary>

पाद-केशांशुक-करोल्-  
लुञ्चनेषु पणान् दश।  
पीडा-कर्षांशुकावेष्ट-  
पादाध्यासे शतं दमः  ॥ २.२१७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/218_shoNitena_vinA.md">
<details open><summary><h3>218 शोणितेन विना ...{Loading}...</h3></summary>

शोणितेन विना दुःखं  
कुर्वन् काष्ठादिभिर् नरः।  
द्वात्रिंशतं पणान् दण्ड्यो  
द्वि-गुणं दर्शने ऽसृजः  ॥ २.२१८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/219_karapAdadato_bhange.md">
<details open><summary><h3>219 करपाददतो भङ्गे ...{Loading}...</h3></summary>

कर-पाद-दतो भङ्गे  
छेदने कर्ण-नासयोः।  
मध्यो दण्डो व्रणोद्भेदे  
मृत-कल्प-हते तथा  ॥ २.२१९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/220_cheShTAbhojanavAgrodhe_netrAdipratibhedane.md">
<details open><summary><h3>220 चेष्टाभोजनवाग्रोधे नेत्रादिप्रतिभेदने ...{Loading}...</h3></summary>

चेष्टा-भोजन-वाग्-रोधे  
नेत्रादि-प्रतिभेदने।  
कन्धरा-बाहु-सक्थ्नां च  
भङ्गे मध्यम-साहसः  ॥ २.२२० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/221_eka~N_ghnatAm.md">
<details open><summary><h3>221 एकङ् घ्नताम् ...{Loading}...</h3></summary>

एकं घ्नतां बहूनां च  
यथोक्ताद् द्वि-गुणो दमः।  
कलहापहृतं देयं  
दण्डश् च द्वि-गुणस् ततः  ॥ २.२२१ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/222_duHkham_utpAdayed.md">
<details open><summary><h3>222 दुःखम् उत्पादयेद् ...{Loading}...</h3></summary>

दुःखम् उत्पादयेद् यस् तु  
स समुत्थानजं व्ययम्।  
दाप्यो दण्डं च यो यस्मिन्  
कलहे समुदाहृतः  ॥ २.२२२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/223_abhighAte_tathA.md">
<details open><summary><h3>223 अभिघाते तथा ...{Loading}...</h3></summary>

अभिघाते तथा छेदे  
भेदे कुड्यावपातने।  
पणान् दाप्यः पञ्च दश  
विंशतिं तद् व्ययं तथा  ॥ २.२२३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/224_duHkhotpAdi_gRhe.md">
<details open><summary><h3>224 दुःखोत्पादि गृहे ...{Loading}...</h3></summary>

दुःखोत्पादि गृहे द्रव्यं  
क्षिपन् प्राण-हरं तथा।  
षोडशाद्यः पणान् दाप्यो  
द्वितीयो मध्यमं दमम्  ॥ २.२२४ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/225_duHkhe_cha.md">
<details open><summary><h3>225 दुःखे च ...{Loading}...</h3></summary>

दुःखे च शोणितोत्पादे  
शाखाङ्ग-च्छेदने तथा।  
दण्डः क्षुद्र-पशूनां तु  
द्वि-पण-प्रभृतिः क्रमात्  ॥ २.२२५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/226_lingasya_Chedane.md">
<details open><summary><h3>226 लिङ्गस्य छेदने ...{Loading}...</h3></summary>

लिङ्गस्य छेदने मृत्यौ  
मध्यमो मूल्यम् एव च।  
महा-पशूनाम् एतेषु  
स्थानेषु द्वि-गुणो दमः  ॥ २.२२६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/227_prarohishAkhinAM_shAkhA.md">
<details open><summary><h3>227 प्ररोहिशाखिनां शाखा ...{Loading}...</h3></summary>

प्ररोहि-शाखिनां शाखा-  
स्कन्ध-सर्व-विदारणे।  
उपजीव्य-द्रुमाणां च  
विंशतेर् द्वि-गुणो दमः  ॥ २.२२७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/228_chaityashmashAnasImAsu_puNyasthAne.md">
<details open><summary><h3>228 चैत्यश्मशानसीमासु पुण्यस्थाने ...{Loading}...</h3></summary>

चैत्य-श्मशान-सीमासु  
पुण्य-स्थाने सुरालये।  
जात-द्रुमाणां द्वि-गुणो  
दमो वृक्षे च विश्रुते  ॥ २.२२८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/02_vyavahAraH/19_daNDa-pAruShya-prakaraNam/229_gulmaguchChaxupalatA_pratAnauShadhivIrudhAm.md">
<details open><summary><h3>229 गुल्मगुच्छक्षुपलता प्रतानौषधिवीरुधाम् ...{Loading}...</h3></summary>

गुल्म-गुच्छ-क्षुप-लता-  
प्रतानौषधि-वीरुधाम्।  
पूर्व-स्मृताद् अर्ध-दण्डः  
स्थानेषूक्तेषु कर्तने  ॥ २.२२९ ॥
</details>
</div>

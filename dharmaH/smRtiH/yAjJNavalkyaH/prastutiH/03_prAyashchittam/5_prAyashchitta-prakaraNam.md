+++
title = "५ प्रायश्चित्त-प्रकरणम्"

+++

<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/206_mahApAtakajAn_ghorAn.md">
<details open><summary><h3>206 महापातकजान् घोरान् ...{Loading}...</h3></summary>

महा-पातकजान् घोरान्  
नरकान् प्राप्य दारुणान्।  
कर्म-क्षयात् प्रजायन्ते  
महा-पातकिनस् त्व् इह  ॥ ३.२०६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/207_mRgAshvasUkaroShTrANAM_brahmahA.md">
<details open><summary><h3>207 मृगाश्व[?]सूकरोष्ट्राणां ब्रह्महा ...{Loading}...</h3></summary>

मृगाश्व[?]-सूकरोष्ट्राणां  
ब्रह्महा योनिम् ऋच्छति।  
खर-पुल्कस-वेनानां  
सुरापो नात्र संशयः  ॥ ३.२०७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/208_kRmikITapatangatvaM_svarNahArI.md">
<details open><summary><h3>208 कृमिकीटपतङ्गत्वं स्वर्णहारी ...{Loading}...</h3></summary>

कृमि-कीट-पतङ्गत्वं  
स्वर्ण-हारी समाप्नुयात्।  
तृण-गुल्म-लतात्वं च  
क्रमशो गुरु-तल्पगः  ॥ ३.२०८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/209_brahmahA_xayarogI.md">
<details open><summary><h3>209 ब्रह्महा क्षयरोगी ...{Loading}...</h3></summary>

ब्रह्महा क्षय-रोगी स्यात्  
सुरापः श्याव-दन्तकः।  
हेम-हारी तु कुनखी  
दुश्चर्मा गुरु-तल्पगः  ॥ ३.२०९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/210_yo_yena.md">
<details open><summary><h3>210 यो येन ...{Loading}...</h3></summary>

यो येन संवसत्य् एषां  
स तल्-लिङ्गो ऽभिजायते।  
अन्न-हर्त +आम-यावी स्यान्  
मूको वाग्-अपहारकः  ॥ ३.२१० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/211_dhAnyamishro.atiriktA~ngaH.md">
<details open><summary><h3>211 धान्यमिश्रो ऽतिरिक्ताञ्गः ...{Loading}...</h3></summary>

धान्य-मिश्रो ऽतिरिक्ताञ्गः  
पिशुनः पूति-नासिकः।  
तैल-हृत् तैल-पायी स्यात्  
पूति-वक्त्रस् तु सूचकः  ॥ ३.२११ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/212_parasya_yoShitaM.md">
<details open><summary><h3>212 परस्य योषितं ...{Loading}...</h3></summary>

परस्य योषितं हृत्वा  
ब्रह्म-स्वम् अपहृत्य च।  
अरण्ये निर्जले देशे  
भवति ब्रह्म-राक्षसः  ॥ ३.२१२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/213_hInajAtau_prajAyeta.md">
<details open><summary><h3>213 हीनजातौ प्रजायेत ...{Loading}...</h3></summary>

हीन-जातौ प्रजायेत  
पर-रत्नापहारकः।  
पत्र-शाकं शिखी हत्वा  
गन्धान् छुच्छुन्दरी शुभान्  ॥ ३.२१३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/214_mUShako_dhAnyahArI.md">
<details open><summary><h3>214 मूषको धान्यहारी ...{Loading}...</h3></summary>

मूषको धान्य-हारी स्याद्  
यानम् उष्ट्रः कपिः फलम्।  
जलं प्लवः पयः काको  
गृह-कारी ह्य् उपस्करम्  ॥ ३.२१४ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/215_madhu_daMshaH.md">
<details open><summary><h3>215 मधु दंशः ...{Loading}...</h3></summary>

मधु दंशः पलं गृध्रो  
गां गोधा ऽग्निं बकस् तथा।  
श्वित्री वस्त्रं श्वा रसं तु  
चीरी लवण-हारकः  ॥ ३.२१५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/216_pradarshanArtham_etat.md">
<details open><summary><h3>216 प्रदर्शनार्थम् एतत् ...{Loading}...</h3></summary>

प्रदर्शनार्थम् एतत् तु  
मयोक्तं स्तेय-कर्मणि।  
द्रव्य-प्रकारा हि यथा  
तथैव प्राणि-जातयः  ॥ ३.२१६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/217_yathAkarma_phalam.md">
<details open><summary><h3>217 यथाकर्म फलम् ...{Loading}...</h3></summary>

यथा-कर्म फलं प्राप्य  
तिर्यक्त्वं काल-पर्ययात्।  
जायन्ते लक्षण-भ्रष्टा  
दरिद्राः पुरुषाधमाः  ॥ ३.२१७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/218_tato_niShkalmaShIbhUtAH.md">
<details open><summary><h3>218 ततो निष्कल्मषीभूताः ...{Loading}...</h3></summary>

ततो निष्कल्मषी-भूताः  
कुले महति भोगिनः।  
जायन्ते विद्ययोपेता  
धन-धान्य-समन्विताः  ॥ ३.२१८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/219_vihitasyAnanuShThAnAn_ninditasya.md">
<details open><summary><h3>219 विहितस्याननुष्ठानान् निन्दितस्य ...{Loading}...</h3></summary>

विहितस्याननुष्ठानान्  
निन्दितस्य च सेवनात्।  
अनिग्रहाच् चेन्द्रियाणां  
नरः पतनम् ऋच्छति  ॥ ३.२१९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/220_tasmAt_teneha.md">
<details open><summary><h3>220 तस्मात् तेनेह ...{Loading}...</h3></summary>

तस्मात् तेनेह कर्तव्यं  
प्रायश्चित्तं विशुद्धये।  
एवम् अस्यान्तर्-आत्मा च  
लोकश् चैव प्रसीदति  ॥ ३.२२० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/221_prAyashchittam_akurvANAH.md">
<details open><summary><h3>221 प्रायश्चित्तम् अकुर्वाणाः ...{Loading}...</h3></summary>

प्रायश्चित्तम् अकुर्वाणाः  
पापेषु निरता नराः।  
अपश्चात्-तापिनः कष्टान्  
नरकान् यान्ति दारुणान्  ॥ ३.२२१ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/222_tAmisraM_lohashanku~n.md">
<details open><summary><h3>222 तामिस्रं लोहशङ्कुञ् ...{Loading}...</h3></summary>

तामिस्रं लोह-शङ्कुं च  
महा-निरय-शाल्मली।  
रौरवं कुड्मलं पूति-  
मृत्तिकं काल-सूत्रकम्  ॥ ३.२२२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/223_sanghAtaM_lohitoda~n.md">
<details open><summary><h3>223 सङ्घातं लोहितोदञ् ...{Loading}...</h3></summary>

सङ्घातं लोहितोदं च  
स-विषं सम्प्रपातनम्।  
महा-नरक-काकोलं  
सञ्जीवन-महा-पथम्  ॥ ३.२२३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/224_avIchim_andhatAmisraM.md">
<details open><summary><h3>224 अवीचिम् अन्धतामिस्रं ...{Loading}...</h3></summary>

अवीचिम् अन्ध-तामिस्रं  
कुम्भी-पाकं तथैव च।  
असि-पत्र-वनं चैव  
तापनं चैकविंशकम्  ॥ ३.२२४ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/225_mahApAtakajair_ghorair.md">
<details open><summary><h3>225 महापातकजैर् घोरैर् ...{Loading}...</h3></summary>

महा-पातकजैर् घोरैर्  
उपपातकजैस् तथा।  
अन्विता यान्त्य् अचरित-  
प्रायश्चित्ता नराधमाः  ॥ ३.२२५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/226_prAyashchittair_apaity.md">
<details open><summary><h3>226 प्रायश्चित्तैर् अपैत्य् ...{Loading}...</h3></summary>

प्रायश्चित्तैर् अपैत्य् एनो  
यद् अज्ञान-कृतं भवेत्।  
कामतो व्यवहार्यस् तु  
वचनाद् इह जायते  ॥ ३.२२६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/227_brahmahA_madyapaH.md">
<details open><summary><h3>227 ब्रह्महा मद्यपः ...{Loading}...</h3></summary>

ब्रह्महा मद्यपः स्तेनस्  
तथैव गुरु-तल्पगः।  
एते महा-पातकिनो  
यश् च तैः सह संवसेत्  ॥ ३.२२७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/228_gurUNAm_adhyadhixepo.md">
<details open><summary><h3>228 गुरूणाम् अध्यधिक्षेपो ...{Loading}...</h3></summary>

गुरूणाम् अध्यधिक्षेपो  
वेद-निन्दा सुहृद्-वधः।  
ब्रह्म-हत्या-समं ज्ञेयम्  
अधीतस्य च नाशनम्  ॥ ३.२२८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/229_niShiddhabhaxaNa~n_jaihmyam.md">
<details open><summary><h3>229 निषिद्धभक्षणञ् जैह्म्यम् ...{Loading}...</h3></summary>

निषिद्ध-भक्षणं जैह्म्यम्  
उत्कर्षे च वचो ऽनृतम्।  
रजस्वला-मुखास्वादः  
सुरा-पान-समानि तु  ॥ ३.२२९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/230_ashvaratnamanuShyastrI_bhUdhenuharaNan.md">
<details open><summary><h3>230 अश्वरत्नमनुष्यस्त्री भूधेनुहरणन् ...{Loading}...</h3></summary>

अश्व-रत्न-मनुष्य-स्त्री-  
भू-धेनु-हरणं तथा।  
निक्षेपस्य च सर्वं हि  
सुवर्ण-स्तेय-सम्मितम्  ॥ ३.२३० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/231_sakhibhAryAkumArIShu_svayoniShv.md">
<details open><summary><h3>231 सखिभार्याकुमारीषु स्वयोनिष्व् ...{Loading}...</h3></summary>

सखि-भार्या-कुमारीषु  
स्व-योनिष्व् अन्त्यजासु च।  
स-गोत्रासु सु-तन्त्रीषु  
गुरु-तल्प-समं स्मृतम्  ॥ ३.२३१ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/232_pituH_svasAram.md">
<details open><summary><h3>232 पितुः स्वसारम् ...{Loading}...</h3></summary>

पितुः स्वसारं मातुश् च  
मतुलानीं स्नुषाम् अपि।  
मातुः सपत्नीं भगिनीम्  
आचार्य-तनयां तथा  ॥ ३.२३२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/233_AchAryapatnIM_svasutAM.md">
<details open><summary><h3>233 आचार्यपत्नीं स्वसुतां ...{Loading}...</h3></summary>

आचार्य-पत्नीं स्व-सुतां  
गच्छंस् तु गुरु-तल्पगः।  
लिङ्गं छित्त्वा वधस्  
तस्य स-कामायाः स्त्रिया अपि  ॥ ३.२३३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/234_govadho_vrAtyatA.md">
<details open><summary><h3>234 गोवधो व्रात्यता ...{Loading}...</h3></summary>

गो-वधो व्रात्यता स्तेयम्  
ऋणानां चानपाक्रिया।  
अनाहिताग्निता ऽपण्य-  
विक्रयः परिदेवनम्  ॥ ३.२३४ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/235_bhRtAd_adhyayanAdAnaM.md">
<details open><summary><h3>235 भृताद् अध्ययनादानं ...{Loading}...</h3></summary>

भृताद् अध्ययनादानं  
भृतकाध्यापनं तथा।  
पारदार्यं पारिवित्त्यं  
वार्धुष्यं लवण-क्रिया  ॥ ३.२३५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/236_strIshUdraviTxatravadho_ninditArthopajIvanam.md">
<details open><summary><h3>236 स्त्रीशूद्रविट्क्षत्रवधो निन्दितार्थोपजीवनम् ...{Loading}...</h3></summary>

स्त्री-शूद्र-विट्-क्षत्र-वधो  
निन्दितार्थोपजीवनम्।  
नास्तिक्यं व्रत-लोपश् च  
सुतानां चैव विक्रयः  ॥ ३.२३६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/237_dhAnyakupyapashusteyam_ayAjyAnA~n.md">
<details open><summary><h3>237 धान्यकुप्यपशुस्तेयम् अयाज्यानाञ् ...{Loading}...</h3></summary>

धान्य-कुप्य-पशु-स्तेयम्  
अयाज्यानां च याजनम्।  
पितृ-मातृ-सुत-त्यागस्  
तडागाराम-विक्रयः  ॥ ३.२३७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/238_kanyAsandUShaNa~n_chaiva.md">
<details open><summary><h3>238 कन्यासन्दूषणञ् चैव ...{Loading}...</h3></summary>

कन्या-सन्दूषणं चैव  
परिविन्दक-याजनम्।  
कन्या-प्रदानं तस्यैव  
कौटिल्यं व्रत-लोपनम्  ॥ ३.२३८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/239_Atmano.arthe.md">
<details open><summary><h3>239 आत्मनो ऽर्थे ...{Loading}...</h3></summary>

आत्मनो ऽर्थे क्रियारम्भो  
मद्यप-स्त्री-निषेवणम्।  
स्वाध्यायाग्नि-सुत-त्यागो  
बान्धव-त्याग एव च  ॥ ३.२३९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/240_indhanArthan_drumaChedaH.md">
<details open><summary><h3>240 इन्धनार्थन् द्रुमछेदः ...{Loading}...</h3></summary>

इन्धनार्थं द्रुम-छेदः  
स्त्री-हिंसा ऽउषध-जीवनम्।  
हिंस्र-यन्त्र-विधानं च  
व्यसनान्य् आत्म-विक्रयः  ॥ ३.२४० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/241_shUdrapreShyaM_hInasakhyaM.md">
<details open><summary><h3>241 शूद्रप्रेष्यं हीनसख्यं ...{Loading}...</h3></summary>

शूद्र-प्रेष्यं हीन-सख्यं  
हीन-योनि-निषेवणम्।  
तथैवानाश्रमे वासः  
परान्न-परिपुष्टता  ॥ ३.२४१ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/242_asachChAstrAdhigamanam_AkareShv.md">
<details open><summary><h3>242 असच्छास्त्राधिगमनम् आकरेष्व् ...{Loading}...</h3></summary>

असच्-छास्त्राधिगमनम्  
आकरेष्व् अधिकारिता।  
भार्याया विक्रयश् चैषाम्  
एकैकम् उपपातकम्  ॥ ३.२४२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/243_shiraHkapAlI_dhvajavAn.md">
<details open><summary><h3>243 शिरःकपाली ध्वजवान् ...{Loading}...</h3></summary>

शिरः-कपाली ध्वजवान्  
भिक्षाशी कर्म वेदयन्।  
ब्रह्महा द्वादशाब्दानि  
मित-भुक् शुद्धिम् आप्नुयात्  ॥ ३.२४३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/244_brAhmaNasya_paritrANAd.md">
<details open><summary><h3>244 ब्राह्मणस्य परित्राणाद् ...{Loading}...</h3></summary>

ब्राह्मणस्य परित्राणाद्  
गवां द्वादशकस्य च।  
तथा ऽश्वमेधावभृथ-  
स्नानाद् वा शुद्धिम् आप्नुयात्  ॥ ३.२४४ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/245_dIrghatIvrAmayagrastaM_brAhmaNa~N.md">
<details open><summary><h3>245 दीर्घतीव्रामयग्रस्तं ब्राह्मणङ् ...{Loading}...</h3></summary>

दीर्घ-तीव्रामय-ग्रस्तं  
ब्राह्मणं गाम् अथापि वा।  
दृष्ट्वा पथि निरातङ्कं  
कृत्वा तु ब्रह्महा शुचिः  ॥ ३.२४५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/246_AnIya_viprasarvasvaM.md">
<details open><summary><h3>246 आनीय विप्रसर्वस्वं ...{Loading}...</h3></summary>

आनीय विप्र-सर्वस्वं  
हृतं घातित एव वा।  
तन्-निमित्तं क्षतः शस्त्रैर्  
जीवन्न् अपि विशुध्यति  ॥ ३.२४६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/247_lomabhyaH_svAhety.md">
<details open><summary><h3>247 लोमभ्यः स्वाहेत्य् ...{Loading}...</h3></summary>

लोमभ्यः स्वाहेत्य् एवं हि  
लोम-प्रभृति वै तनुम्।  
मज्जान्तां जुहुयाद् वा ऽपि  
मन्त्रैर् एभिर् यथा-क्रमम्  ॥ ३.२४७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/248_sangrAme_vA.md">
<details open><summary><h3>248 सङ्ग्रामे वा ...{Loading}...</h3></summary>

सङ्ग्रामे वा हतो लक्ष्य-  
भूतः शुद्धिम् अवाप्नुयात्।  
मृत-कल्पः प्रहारार्तो  
जीवन्न् अपि विशुध्यति  ॥ ३.२४८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/249_araNye_niyato.md">
<details open><summary><h3>249 अरण्ये नियतो ...{Loading}...</h3></summary>

अरण्ये नियतो जप्त्वा  
त्रिर् वै वेदस्य संहिताम्।  
शुध्येत वा मिताशित्वात्  
प्रतिस्रोतः सरस्वतीम्  ॥ ३.२४९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/250_pAtre_dhanaM.md">
<details open><summary><h3>250 पात्रे धनं ...{Loading}...</h3></summary>

पात्रे धनं वा पर्याप्तं  
दत्त्वा शुद्धिम् अवाप्नुयात्।  
आदातुश् च विशुद्ध्य्-अर्थम्  
इष्टैर् वैश्वानरी स्मृता  ॥ ३.२५० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/251_yAgasthaxatraviDghAtI_chared.md">
<details open><summary><h3>251 यागस्थक्षत्रविड्घाती चरेद् ...{Loading}...</h3></summary>

यागस्थ-क्षत्र-विड्-घाती  
चरेद् ब्रह्महणि व्रतम्।  
गर्भहा च यथा-वर्णं  
तथ +आत्रेयी-निषूदकः  ॥ ३.२५१ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/252_chared_vratam.md">
<details open><summary><h3>252 चरेद् व्रतम् ...{Loading}...</h3></summary>

चरेद् व्रतम् अहत्वा ऽपि  
घातार्थं चेत् समागतः।  
द्वि-गुणं सवनस्थे तु  
ब्राह्मणे व्रतम् आदिशेत्  ॥ ३.२५२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/253_surAmbughRtagomUtra_payasAm.md">
<details open><summary><h3>253 सुराम्बुघृतगोमूत्र पयसाम् ...{Loading}...</h3></summary>

सुराम्बु-घृत-गो-मूत्र-  
पयसाम् अग्नि-सन्निभम्।  
सुरापो ऽन्यतमं पीत्वा  
मरणाच् छुद्धिम् ऋच्छति  ॥ ३.२५३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/254_vAlavAsA_jaTI.md">
<details open><summary><h3>254 वालवासा जटी ...{Loading}...</h3></summary>

वाल-वासा जटी वा ऽपि  
ब्रह्म-हत्या-व्रतं चरेत्।  
पिण्याकं वा कणान् वा ऽपि  
भक्षयेत् त्रि-समा निशि  ॥ ३.२५४ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/255_ajnAnAt_tu.md">
<details open><summary><h3>255 अज्ञानात् तु ...{Loading}...</h3></summary>

अज्ञानात् तु सुरां पीत्वा  
रेतो विण्-मूत्रम् एव च।  
पुनः संस्कारम् अर्हन्ति  
त्रयो वर्णा द्विजातयः  ॥ ३.२५५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/256_patilokan_na.md">
<details open><summary><h3>256 पतिलोकन् न ...{Loading}...</h3></summary>

पति-लोकं न सा याति  
ब्राह्मणी या सुरां पिबेत्।  
इहैव सा शुनी गृध्री  
सूकरी चोपजायते  ॥ ३.२५६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/257_brAhmaNasvarNahArI_tu.md">
<details open><summary><h3>257 ब्राह्मणस्वर्णहारी तु ...{Loading}...</h3></summary>

ब्राह्मण-स्वर्ण-हारी तु  
राज्ञे मुसलम् अर्पयेत्।  
स्व-कर्म व्याख्यायंस् तेन  
हतो मुक्तो ऽपि वा-शुचिः  ॥ ३.२५७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/258_anivedya_nRpe.md">
<details open><summary><h3>258 अनिवेद्य नृपे ...{Loading}...</h3></summary>

अनिवेद्य नृपे शुध्येत्  
सुराप-व्रतम् आचरन्।  
आत्म-तुल्यं सुवर्णं वा  
दद्याद् वा विप्र-तुष्टि-कृत्  ॥ ३.२५८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/259_tapte.ayaHshayane.md">
<details open><summary><h3>259 तप्ते ऽयःशयने ...{Loading}...</h3></summary>

तप्ते ऽयः-शयने सार्धम्  
आयस्या योषिता स्वपेत्।  
गृहीत्वोत्कृत्य[उत्कृत्त्य] वृषणौ  
नैरृत्यां चोत्सृजेत् तनुम्  ॥ ३.२५९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/260_prAjApatya~n_charet.md">
<details open><summary><h3>260 प्राजापत्यञ् चरेत् ...{Loading}...</h3></summary>

प्राजापत्यं चरेत् कृच्छ्रं  
समा वा गुरु-तल्पगः।  
चान्द्रायणं वा त्रीन् मासान्  
अभ्यसेद् वेद-संहिताम्  ॥ ३.२६० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/261_ebhis_tu.md">
<details open><summary><h3>261 एभिस् तु ...{Loading}...</h3></summary>

एभिस् तु संवसेद् यो वै  
वत्सरं सो ऽपि तत्-समः।  
कन्यां समुद्वहेद् एषां  
सोपवासाम् अकिञ्चनाम्   ॥ ३.२६१ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/262_chAndrAyaNa~n_charet.md">
<details open><summary><h3>262 चान्द्रायणञ् चरेत् ...{Loading}...</h3></summary>

चान्द्रायणं चरेत् सर्वान्  
अवकृष्टान् निहत्य तु।  
शूद्रो ऽधिकार-हीनो-पि  
कालेनानेन शुध्यति  ॥ ३.२६२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/263_panchagavyam_pibed.md">
<details open><summary><h3>263 पञ्चगव्यम् पिबेद् ...{Loading}...</h3></summary>

पञ्च-गव्यं पिबेद् गोघ्नो  
मासम् आसीत संयतः।  
गोष्ठे-शयो गो-नुगामी  
गो-प्रदानेन शुध्यति  ॥ ३.२६३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/264_kRchChra~n_chaivAtikRchChra~n.md">
<details open><summary><h3>264 कृच्छ्रञ् चैवातिकृच्छ्रञ् ...{Loading}...</h3></summary>

कृच्छ्रं चैवातिकृच्छ्रं च  
चरेद् वा ऽपि समाहितः।  
दद्यात् त्रि-रात्रं चोपोष्य  
वृषभैकादशास् तु गाः  ॥ ३.२६४ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/265_upapAtakashuddhiH_syAd.md">
<details open><summary><h3>265 उपपातकशुद्धिः स्याद् ...{Loading}...</h3></summary>

उपपातक-शुद्धिः स्याद्  
एवं चान्द्रायणेन वा।  
पयसा वा ऽपि मासेन  
पराकेणाथ वा पुनः  ॥ ३.२६५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/266_RShabhaikasahasrA_gA.md">
<details open><summary><h3>266 ऋषभैकसहस्रा गा ...{Loading}...</h3></summary>

ऋषभैकसहस्रा गा  
दद्यात् क्षत्र-वधे पुमान्।  
ब्रह्म-हत्या-व्रतं वा ऽपि  
वत्सर-त्रितयं चरेत्  ॥ ३.२६६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/267_vaishyahA.abda~n.md">
<details open><summary><h3>267 वैश्यहा ऽब्दञ् ...{Loading}...</h3></summary>

वैश्य-हा ऽब्दं चरेद् एतद्  
दद्याद् वैकशतं गवाम्।  
षण्-मासाच् छूद्रहा ऽप्य् एतद्  
धेनुर् दद्याद् दशाथ वा  ॥ ३.२६७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/268_durvRttabrahmaviTxatra_shUdrayoShAH.md">
<details open><summary><h3>268 दुर्वृत्तब्रह्मविट्क्षत्र शूद्रयोषाः ...{Loading}...</h3></summary>

दुर्वृत्त-ब्रह्म-विट्-क्षत्र-  
शूद्र-योषाः प्रमाप्य तु।  
दृतिं धनुर् बस्तम् अविं  
क्रमाद् दद्याद् विशुद्धये  ॥ ३.२६८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/269_apraduShTAM_striyaM.md">
<details open><summary><h3>269 अप्रदुष्टां स्त्रियं ...{Loading}...</h3></summary>

अप्रदुष्टां स्त्रियं हत्वा  
शूद्र-हत्या-व्रतं चरेत्।  
अस्थिमतां सहस्रं तु  
तथा ऽनस्थिमताम् अनः  ॥ ३.२६९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/270_mArjAragodhAnakula_maNDUkAMsh.md">
<details open><summary><h3>270 मार्जारगोधानकुल मण्डूकांश् ...{Loading}...</h3></summary>

मार्जार-गोधा-नकुल-  
मण्डूकांश् च पतत्रिणः।  
हत्वा त्र्यहं पिबेत् क्षीरं  
कृच्छ्रं वा पादिकं चरेत्  ॥ ३.२७० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/271_gaje_nIlavRShAH.md">
<details open><summary><h3>271 गजे नीलवृषाः ...{Loading}...</h3></summary>

गजे नील-वृषाः पञ्च  
शुके वत्सो द्वि-हायनः।  
खराज-मेषेषु वृषो  
देयः क्रौञ्चे त्रि-हायनः  ॥ ३.२७१ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/272_haMsashyenakapikravyAj_jalasthalashikhaNDinaH.md">
<details open><summary><h3>272 हंसश्येनकपिक्रव्याज् जलस्थलशिखण्डिनः ...{Loading}...</h3></summary>

हंस-श्येन-कपि-क्रव्याज्  
जल-स्थल-शिखण्डिनः।  
भासं च हत्वा दद्याद् गाम्  
अक्रव्यादस् तु वत्सिकाम्  ॥ ३.२७२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/273_urageShv_Ayaso.md">
<details open><summary><h3>273 उरगेष्व् आयसो ...{Loading}...</h3></summary>

उरगेष्व् आयसो दण्डः  
पण्डके त्रपु सीसकम्।  
कोले घृत-घटो देय  
उष्ट्रे गुञ्जा हये ऽंशुकम्  ॥ ३.२७३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/274_tittirau_tu.md">
<details open><summary><h3>274 तित्तिरौ तु ...{Loading}...</h3></summary>

तित्तिरौ तु तिल-द्रोणं  
गजादीनाम् अशक्नुवन्।  
दानं दातुं चरेत् कृच्छ्रम्  
एकैकस्य विशुद्धये  ॥ ३.२७४ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/275_phalapuShpAnnarasaja_sattvaghAte.md">
<details open><summary><h3>275 फलपुष्पान्नरसज सत्त्वघाते ...{Loading}...</h3></summary>

फल-पुष्पान्न-रसज-  
सत्त्व-घाते घृताशनम्।  
किञ्चित् सास्थि-वधे देयं  
प्राणायामस् त्व् अनस्थिके   ॥ ३.२७५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/276_vRxagulmalatAvIru_chChedane.md">
<details open><summary><h3>276 वृक्षगुल्मलतावीरु च्छेदने ...{Loading}...</h3></summary>

वृक्ष-गुल्म-लता-वीरु-  
च्छेदने जप्यम् ऋक्-शतम्।  
स्याद् ओषधि-वृथा-छेदे  
क्षीराशी गो-नुगो दिनम्  ॥ ३.२७६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/277_puMshchalIvAnarakharair_daShTadaShTaHshvoShTrAdivAyasaiH.md">
<details open><summary><h3>277 पुंश्चलीवानरखरैर् दष्ट[दष्टः?]श्वोष्ट्रादिवायसैः ...{Loading}...</h3></summary>

पुंश्चली-वानर-खरैर्  
दष्ट[दष्टः?]-श्वोष्ट्रादि-वायसैः।  
प्राणायामं जले कृत्वा  
घृतं प्राश्य विशुध्यति  ॥ ३.२७७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/278_yan_me.md">
<details open><summary><h3>278 यन् मे ...{Loading}...</h3></summary>

यन् मे ऽद्य रेत इत्य्-आभ्यां  
स्कन्नं रेतो ऽभिमन्त्रयेत्।  
स्तनान्तरं भ्रुवोर् मध्यं  
तेनानामिकया स्पृशेत्  ॥ ३.२७८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/279_mayi_teja.md">
<details open><summary><h3>279 मयि तेज ...{Loading}...</h3></summary>

मयि तेज इति छायां  
स्वां दृष्ट्वा ऽम्बु-गतां जपेत्।  
सावित्रीम् अशुचौ दृष्टे  
चापल्ये चानृते ऽपि च  ॥ ३.२७९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/280_avakIrNI_bhaved.md">
<details open><summary><h3>280 अवकीर्णी भवेद् ...{Loading}...</h3></summary>

अवकीर्णी भवेद् गत्वा  
ब्रह्म-चारी तु योषितम्।  
गर्दभं पशुम् आलभ्य  
नैरृतं स विशुध्यति  ॥ ३.२८० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/281_bhaixAgnikArye_tyaktvA.md">
<details open><summary><h3>281 भैक्षाग्निकार्ये त्यक्त्वा ...{Loading}...</h3></summary>

भैक्षाग्नि-कार्ये त्यक्त्वा तु  
सप्त-रात्रम् अनातुरः।  
कामावकीर्ण इत्य् आभ्यां  
जुहुयाद् आहुति-द्वयम्  ॥ ३.२८१ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/282_upasthAnan_tataH.md">
<details open><summary><h3>282 उपस्थानन् ततः ...{Loading}...</h3></summary>

उपस्थानं ततः कुर्यात्  
सं मा सिञ्चन्त्व् अनेन तु।  
मधु-मांसाशने कार्यः  
कृच्छ्रः शेष-व्रतानि च  ॥ ३.२८२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/283_pratikUla~N_guroH.md">
<details open><summary><h3>283 प्रतिकूलङ् गुरोः ...{Loading}...</h3></summary>

प्रतिकूलं गुरोः कृत्वा  
प्रसाद्यैव विशुध्यति।  
कृच्छ्र-त्रयं गुरुः कुर्यान्  
म्रियते प्रहितो यदि   ॥ ३.२८३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/283_kriyamANopakAre_tu.md">
<details open><summary><h3>283 क्रियमाणोपकारे तु ...{Loading}...</h3></summary>

क्रियमाणोपकारे तु  
मृते विप्रे न पातकम्।  
विपाके गो-वृषाणां तु  
भेषजाग्नि-क्रियासु च  ॥ ३.२८३: ॥

मिथ्याभिशंसिनो दोषो  
द्विः समो भूत-वादिनः।  
मिथ्याभिशस्त-दोषं च  
समादत्ते मृषा वदन्  ॥ ३.२८४ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/285_mahApApopapApAbhyAM_yo.md">
<details open><summary><h3>285 महापापोपपापाभ्यां यो ...{Loading}...</h3></summary>

महा-पापोपपापाभ्यां यो  
ऽभिशंसेन् मृषा परम्।  
अब्-भक्षो मासम् आसीत  
स जापी नियतेन्द्रियः  ॥ ३.२८५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/286_abhishasto_mRShA.md">
<details open><summary><h3>286 अभिशस्तो मृषा ...{Loading}...</h3></summary>

अभिशस्तो मृषा कृच्छ्रं  
चरेद् आग्नेयम् एव वा।  
निर्वपेत् तु पुरोडाशं  
वायव्यं पशुम् एव वा  ॥ ३.२८६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/287_aniyukto_bhrAtRjAyAM.md">
<details open><summary><h3>287 अनियुक्तो भ्रातृजायां ...{Loading}...</h3></summary>

अनियुक्तो भ्रातृ-जायां  
गच्छंश् चान्द्रायणं चरेत्।  
त्रि-रात्रान्ते घृतं प्राश्य  
गत्वोदक्यां विशुध्यति  ॥ ३.२८७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/288_trIn_kRchChrAn.md">
<details open><summary><h3>288 त्रीन् कृच्छ्रान् ...{Loading}...</h3></summary>

त्रीन् कृच्छ्रान् आचरेद् व्रात्य-  
याजको ऽभिचरन्न् अपि।  
वेद-प्लावी यवाश्य् अब्दं  
त्यक्त्वा च शरणागतम्  ॥ ३.२८८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/289_goShThe_vasan.md">
<details open><summary><h3>289 गोष्ठे वसन् ...{Loading}...</h3></summary>

गोष्ठे वसन् ब्रह्म-चारी  
मासम् एकं पयो-व्रतम्।  
गायत्री-जप्य-निरतः  
शुध्यते ऽसत्-प्रतिग्रहात्  ॥ ३.२८९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/290_prANAyAmI_jale.md">
<details open><summary><h3>290 प्राणायामी जले ...{Loading}...</h3></summary>

प्राणायामी जले स्नात्वा  
खर-यानोष्ट्र-यान-गः।  
नग्नः स्नात्वा च भुक्त्वा च  
गत्वा चैव दिवा स्त्रियम्  ॥ ३.२९० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/291_guruM_hunkRtya.md">
<details open><summary><h3>291 गुरुं हुङ्कृत्य ...{Loading}...</h3></summary>

गुरुं हुं-कृत्य त्वं-कृत्य  
विप्रं निर्जित्य वादतः।  
बद्ध्वा वा वाससा क्षिप्रं  
प्रसाद्योपवसेद् दिनम्  ॥ ३.२९१ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/292_vipradaNDodyame_kRchChras.md">
<details open><summary><h3>292 विप्रदण्डोद्यमे कृच्छ्रस् ...{Loading}...</h3></summary>

विप्र-दण्डोद्यमे कृच्छ्रस् त्व्  
अति-कृच्छ्रो निपातने।  
कृच्छ्राति-कृच्छ्रो ऽसृक्-पाते  
कृच्छ्रो ऽभ्यन्तर-शोणिते  ॥ ३.२९२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/293_desha~N_kAlaM.md">
<details open><summary><h3>293 देशङ् कालं ...{Loading}...</h3></summary>

देशं कालं वयः शक्तिं  
पापं चावेक्ष्य यत्नतः।  
प्रायश्चित्तं प्रकल्प्यं स्याद्  
यत्र चोक्ता न निष्कृतिः  ॥ ३.२९३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/294_dAShIkumbham_bahirgrAmAn.md">
<details open><summary><h3>294 दाषीकुम्भम् बहिर्ग्रामान् ...{Loading}...</h3></summary>

दाषी-कुम्भं बहिर्-ग्रामान्  
निनयेरन् स्व-बान्धवाः।  
पतितस्य बहिः कुर्युः  
सर्व-कार्येषु चैव तम्  ॥ ३.२९४ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/295_charitavrata_AyAte.md">
<details open><summary><h3>295 चरितव्रत आयाते ...{Loading}...</h3></summary>

चरित-व्रत आयाते  
निनयेरन् नवं घटम्।  
जुगुप्सेरन् न चाप्य् एनं  
संवसेयुश् च सर्वशः  ॥ ३.२९५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/296_patitAnAm_eSha.md">
<details open><summary><h3>296 पतितानाम् एष ...{Loading}...</h3></summary>

पतितानाम् एष एव  
विधिः स्त्रीणां प्रकीर्तितः।  
वासो गृहान्तके देयम्  
अन्नं वासः स-रक्षणम्  ॥ ३.२९६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/297_nIchAbhigamana~N_garbha.md">
<details open><summary><h3>297 नीचाभिगमनङ् गर्भ ...{Loading}...</h3></summary>

नीचाभिगमनं गर्भ-  
पातनं भर्तृ-हिंसनम्।  
विशेष-पतनीयानि  
स्त्रीमाम् एतान्य् अपि ध्रुवम्  ॥ ३.२९७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/298_sharaNAgatabAlastrI_hiMsakAn.md">
<details open><summary><h3>298 शरणागतबालस्त्री हिंसकान् ...{Loading}...</h3></summary>

शरणागत-बाल-स्त्री-  
हिंसकान् संवसेन् न तु।  
चीर्ण-व्रतान् अपि सतः  
कृत-घ्न-सहितान् इमान्  ॥ ३.२९८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/5_prAyashchitta-prakaraNam/299_ghaTe.apavarjite.md">
<details open><summary><h3>299 घटे ऽपवर्जिते ...{Loading}...</h3></summary>

घटे ऽपवर्जिते ज्ञाति-  
मध्यस्थो यवसं गवाम्।  
स दद्यात् प्रथमं गोभिः  
सत्कृतस्य हि सत्क्रिया  ॥ ३.२९९ ॥
</details>
</div>

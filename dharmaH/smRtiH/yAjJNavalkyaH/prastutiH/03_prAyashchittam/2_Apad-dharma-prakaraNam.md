+++
title = "२ आपद्-धर्म-प्रकरणम्"

+++

<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/2_Apad-dharma-prakaraNam/035_xAtreNa_karmaNA.md">
<details open><summary><h3>035 क्षात्रेण कर्मणा ...{Loading}...</h3></summary>

क्षात्रेण कर्मणा जीवेद्  
विशां वा ऽप्य् आपदि द्विजः।  
निस्तीर्य ताम् अथ+आत्मानं  
पावयित्वा न्यसेत् पथि  ॥ ३.३५ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/2_Apad-dharma-prakaraNam/036_phalopalaxaumasoma_manuShyApUpavIrudhaH.md">
<details open><summary><h3>036 फलोपलक्षौमसोम मनुष्यापूपवीरुधः ...{Loading}...</h3></summary>

फलोपल-क्षौम-सोम-  
मनुष्यापूप-वीरुधः।  
तिलौदन-रस-क्षारान्  
दधि क्षीरं घृतं जलम्  ॥ ३.३६ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/2_Apad-dharma-prakaraNam/037_shastrAsavamadhUchChiShTaM_madhu.md">
<details open><summary><h3>037 शस्त्रासवमधूच्छिष्टं मधु ...{Loading}...</h3></summary>

शस्त्रासव-मधूच्छिष्टं  
मधु लाक्षा च बर्हिषः।  
मृच्-चर्म-पुष्प-कुतप-  
केश-तक्र-विष-क्षितिः  ॥ ३.३७ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/2_Apad-dharma-prakaraNam/038_kausheyanIlalavaNa_mAMsaikashaphasIsakAn.md">
<details open><summary><h3>038 कौशेयनीललवण मांसैकशफसीसकान् ...{Loading}...</h3></summary>

कौशेय-नील-लवण-  
मांसैकशफ-सीसकान्।  
शकार्द्रौषधि-पिण्याक-  
पशु-गन्धांस् तथैव च  ॥ ३.३८ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/2_Apad-dharma-prakaraNam/039_vaishyavRttyA.api.md">
<details open><summary><h3>039 वैश्यवृत्त्या ऽपि ...{Loading}...</h3></summary>

वैश्य-वृत्त्या ऽपि जीवन् नो  
विक्रीणीत कदाचन।  
धर्मार्थं विक्रयं नेयास्  
तिला धान्येन तत्-समाः  ॥ ३.३९ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/2_Apad-dharma-prakaraNam/040_lAxAlavaNamAMsAni_patanIyAni.md">
<details open><summary><h3>040 लाक्षालवणमांसानि पतनीयानि ...{Loading}...</h3></summary>

लाक्षा-लवण-मांसानि  
पतनीयानि विक्रये।  
पायो दधि च मद्यं च  
हीन-वर्ण-कराणि तु  ॥ ३.४० ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/2_Apad-dharma-prakaraNam/041_ApadgataH_sampragRhNan.md">
<details open><summary><h3>041 आपद्गतः सम्प्रगृह्णन् ...{Loading}...</h3></summary>

आपद्-गतः सम्प्रगृह्णन्  
भुञ्जानो वा यतस् ततः।  
न लिप्येतैनसा विप्रो  
ज्वलनार्क-समो हि सः  ॥ ३.४१ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/2_Apad-dharma-prakaraNam/042_kRShiH_shilpam.md">
<details open><summary><h3>042 कृषिः शिल्पम् ...{Loading}...</h3></summary>

कृषिः शिल्पं भृतिर् विद्या  
कुसीदं शकटं गिरिः।  
सेवा ऽनूपं नृपो भैक्षम्  
आपत्तौ जीवनानि तु  ॥ ३.४२ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/2_Apad-dharma-prakaraNam/043_bubhuxitas_tryahaM.md">
<details open><summary><h3>043 बुभुक्षितस् त्र्यहं ...{Loading}...</h3></summary>

बुभुक्षितस् त्र्यहं स्थित्वा  
धान्यम् अब्राह्मणाद् हरेत्।  
प्रतिगृह्य तद् आख्येयम्  
अभियुक्तेन धर्मतः  ॥ ३.४३ ॥
</details>
</div>
<div class="js_include" includetitle="true" newlevelforh1="3" unfilled url="/kalpAntaram/smRtiH/yAjJNavalkyaH/mUlam/03_prAyashchittam/2_Apad-dharma-prakaraNam/044_tasya_vRtta~N.md">
<details open><summary><h3>044 तस्य वृत्तङ् ...{Loading}...</h3></summary>

तस्य वृत्तं कुलं शीलं  
श्रुतम् अध्ययनं तपः।  
ज्ञात्वा राजा कुटुम्बं च  
धर्म्यां वृत्तिं प्रकल्पयेत्  ॥ ३.४४ ॥
</details>
</div>

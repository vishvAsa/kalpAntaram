<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ आचाराध्यायः on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/</link>
    <description>Recent content in &#43;०१ आचाराध्यायः on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/index.xml" rel="self" type="application/rss+xml" />
    <item>
      <title>०१ उपोद्घात-प्रकरणम्</title>
      <link>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/01_upodghAta-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/01_upodghAta-prakaraNam/</guid>
      <description>&lt;p&gt;यो बिभर्ति नमस् तस्मै चन्द्रस्य कलयः कलाम् ।&lt;/p&gt;&#xA;&lt;p&gt;गौरीगण्डस्थलज्योत्स्नानिष्पन्दगलिताम् इव ॥१॥&lt;/p&gt;&#xA;&lt;p&gt;प्रसक्तचिन्त्यद्युतिमण्डलात्मसामर्ग्यजुर्भिस् तपनात् तपोभिः ।&lt;/p&gt;&#xA;&lt;p&gt;जयत्य् असौ येन विधातृधाम्नो यजूंषि शुक्लानि समाहृतानि ॥२॥&lt;/p&gt;&#xA;&lt;p&gt;सुश्लिष्टवेदमूलः पावनशाखो महाध्वरस्कन्धः ।&lt;/p&gt;&#xA;&lt;p&gt;हारित्रिवर्गकुसुमो मोक्षफलो जयति विध्यर्थः ॥३॥&lt;/p&gt;&#xA;&lt;p&gt;मायाभिर् इन्द्रं पुरुरूपम् एकं जागर्ति यत् सुप्तम् अपीत्य् अवैति ।&lt;/p&gt;&#xA;&lt;p&gt;दूरङ्गमं द्योतनवद् द्युतीनां तन् मे मनः शिवसङ्कल्पम् अस्तु ॥४॥&lt;/p&gt;&#xA;&lt;p&gt;प्रणम्यार्कं महानागं तिलकस्वामिनं तथा ।&lt;/p&gt;&#xA;&lt;p&gt;विनायकं सद्गोभिः स्मृतिर् उद्द्योत्यते मया ॥ ५ ॥&lt;/p&gt;&#xA;&lt;p&gt;योगीश्वरम् इत्यादि याज्ञवल्कीयम् इदं धर्मशास्त्रं व्याचिख्यासया प्रस्तूयते, अभ्युदयहेतुत्वात् तद्धेतौ च वस्तुनि महाप्रयोजनत्वाद् व्याख्यानादिप्रयासस्य । तथा चाम्नायः- &amp;ldquo;प्रिये स्वाध्यायप्रवचने भवतः । युक्तमना भवति । अपराधीनो ऽहर् अहर् अर्थान् साधयते । सुखं स्वपिति । परमचिकित्सकश् चात्मनो भवति । इन्द्रियसंयमश् च, एकाग्रता, प्रज्ञावृद्धिः, यशो, लोकपक्तिः&amp;rdquo; इत्यादि (श्ब् ११.५।७) । प्रवचनग्रहणं चात्र ग्रन्थकरणादाव् अप्य् उपलक्षणार्थं द्रष्टव्यम् । कथं पुनर् अभ्युदयः शास्त्रस्य इत्य् आदित एव प्रपञ्चनीयं, शास्त्रप्रयोजनत्वात्, सर्वत्रैव हि शास्त्रारम्भे प्रयोजनं वाच्यम् इति स्थितेः । तथा चाह ।&lt;/p&gt;</description>
    </item>
    <item>
      <title>०२ ब्रह्म-चारि-प्रकरणम्</title>
      <link>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/02_brahma-chAri-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/02_brahma-chAri-prakaraNam/</guid>
      <description>&lt;p&gt;&lt;strong&gt;अथ ब्रह्मचारिप्रकरणम् ।&lt;/strong&gt;&lt;/p&gt;&#xA;&lt;p&gt;&lt;em&gt;उक्तं धर्मादीनां स्वरूपं प्रमाणं च । इदानीं तत्साधनानि वाच्यानि । तत्र च क्रियामात्रसाधारण्यात् कर्तुः पूर्वम् अभिधानं युक्तम् इत्य् अत आह ।&lt;/em&gt;&lt;/p&gt;&#xA;&lt;blockquote&gt;&#xA;&lt;p&gt;&lt;strong&gt;ब्रह्मक्षत्रियविट्शूद्रा वर्णास् त्व् आद्यास् त्रयो द्विजाः ।&lt;/strong&gt;&lt;br&gt;&#xA;&lt;strong&gt;निषेकाद्याः श्मशानान्तास् तेषां वै मन्त्रतः क्रियाः ॥ १.१० ॥&lt;/strong&gt;&lt;/p&gt;&lt;/blockquote&gt;&#xA;&lt;p&gt;ब्राह्मणक्षत्रियवैश्यशूद्राश् चत्वारो वर्णा इति व्यवहारार्था परिभाषेयम् । तु शब्दो ऽपकृष्यावधारणार्थो व्याख्येयः । आद्यास् त्रयो द्विजा इतीयम् अपि संज्ञा पूर्ववत् । &lt;u&gt;ननु&lt;/u&gt; चाद्या द्विजा इत्य् एतावद् वाच्यं, बहुवचनात् त्रित्वावगतेः । &lt;u&gt;सत्यम्&lt;/u&gt; एवं । रथकारव्यावृत्त्यर्थस् त्रिशब्दः । यत् तु स्मृत्यन्तरे रथकारस्योपनयनस्मरनं, तद् आधानाधिकृतत्वाद् भ्रान्तेर् इत्य् अवसेयम् । विकल्पो वास्तु । नेत्य् आचार्यः । तेषां द्विजातीनां निषेकाद् आरभ्यास्थिसंचयनाद् मन्त्रतः क्रिया भवन्ति । शास्त्रतः इत्य् अर्थः । तृतीयार्थे पञ्चमी द्रष्टव्या । वैशब्दो हेत्वर्थः । यस्मान् मन्त्रार्हं तेषाम् उपनयनाख्यं जन्म, तस्मान् मन्त्रवत्यः क्रिया भवन्तीति ॥ १० ॥&lt;/p&gt;</description>
    </item>
    <item>
      <title>०३ विवाह-प्रकरणम्</title>
      <link>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/03_vivAha-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/03_vivAha-prakaraNam/</guid>
      <description>&lt;p&gt;&lt;strong&gt;अथ विवाहप्रकरणम्&lt;/strong&gt;&lt;/p&gt;&#xA;&lt;p&gt;&lt;em&gt;उक्तो ब्रह्मचारी, अनन्तरं गृहस्थो वक्तव्यः । तदभिधानायाह ।&lt;/em&gt;&lt;/p&gt;&#xA;&lt;blockquote&gt;&#xA;&lt;p&gt;&lt;strong&gt;गुरवे तु वरं दत्त्वा स्नायीत तदनुज्ञया ।&lt;/strong&gt;&lt;br&gt;&#xA;&lt;strong&gt;वेदं व्रतानि वा पारं नीत्वाप्य् उभयम् एव वा ॥ १.५१ ॥&lt;/strong&gt;&lt;/p&gt;&lt;/blockquote&gt;&#xA;&lt;p&gt;अपीत्य् अस्यापकृष्य योजना, स्मृत्यन्तरैकवाक्यत्वाद् अर्थवत्त्वाच् च । वेदम् अधीत्य नैष्ठिकाद्याश्रमे वसेत् । अपि वा गार्हस्थ्यं कर्तुं स्नायीत । स्नानम् इति च संस्कारकर्मणो नामधेयम् । तच् च गृह्याद् अवगन्तव्यम् । गृहस्थतां च प्रतिपद्यमानस्यैव स्नानसंस्कारो नाश्रमान्तरम् अपि, तत्परत्वविधानात् । यथाह गौतमः- &amp;ldquo;स विधिपूर्वं स्नात्वा&amp;rdquo; इति (ग्ध् ९.१) । &amp;ldquo;स&amp;rdquo; इत्य् अनेन गृहस्थो ऽभिधीयते । तथा वासिष्ठो ऽपि &amp;ldquo;गृहस्थो ऽविनीतक्रोधहर्षः&amp;rdquo; इति प्रकृत्य स्नानविधानं &amp;ldquo;गुरुणानुज्ञातः स्नात्वा&amp;rdquo; इति (वध् ८.१) । यदा स्नायात् तदा गुरवे वरं दत्त्वा । वरदानं च गवादेः श्रेष्ठद्रव्यस्य दानम् । यथाह पारस्करः- &amp;ldquo;गौर् ब्राह्मणस्य वरो ग्रामो राजन्यस्याश्वो वैश्यस्य&amp;rdquo; इति पार्ग् १.८।१५–१७) । अनुज्ञातश् च गुरुणा न वरदानमात्रेण कृती स्यात् । यद् वा, वरं वा दत्त्वा स्नायीत । तदनुज्ञया वा वरम् अदत्त्वा स्नायीत । तथा च गौतमः- &amp;ldquo;कृत्वानुज्ञातस्य वा स्नानम्&amp;rdquo; इति (ग्ध् २.४९) । तुशब्दो ऽवधारणार्थः । गुरव् एव वरं दद्याद्, नान्यस्मै । अनुज्ञानं चान्यतो ऽपीति केचित् । एवं त्व् अदृष्टार्थत्वम् असामञ्जस्यं च स्यात् । तस्मात् पितुर् वरदानाभावाशङ्कानिवृत्त्यर्थस् तुशब्दः । &amp;ldquo;वेदं व्रतानि वा पारं नीत्वा&amp;rdquo; । वेदस्य पारनयनम् अर्थतो ग्रन्थतश् च स्वीकरणं, न ग्रन्थत एव । तथा च वक्तारो भवन्ति- वेदाध्याय्य् अयं न वेदपारग इति । व्रतानां पारनयनं द्वादश वर्षाणि प्रयत्नतो ऽनुष्ठानम् । उभयम् एव वा पारं नीत्वा, वेदं व्रतानि च । अयं प्रथमः कल्पः, उभयानुग्रहाद्, एवकाराच् च । वेदम् इति चानुकल्पः । प्राधान्ये ऽपि वेदस्य व्रतानुपसंहारात् । व्रतान्य् एवेत्य् आपत्कल्पः, वेदार्थत्वाद् ब्रह्म्चर्यस्य, तस्य चानिर्वृत्तेर् इत्यादि प्रपञ्चनीयम् । वेदम् इति चैकवचनं शाखान्तराध्ययनव्यावृत्त्यर्थम्, ब्रह्मत्वे त्रिवेदसंयोगवचनात् । तथा चाह मनुः ।&lt;/p&gt;</description>
    </item>
    <item>
      <title>०४ वर्ण-जाति-विवेक-प्रकरणम्</title>
      <link>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/04_varNa-jAti-viveka-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/04_varNa-jAti-viveka-prakaraNam/</guid>
      <description>&lt;p&gt;&lt;strong&gt;अथ वर्णजातिविवेकप्रकरणम्&lt;/strong&gt;&lt;/p&gt;&#xA;&lt;p&gt;*** प्रकरण दिविसिओन् ओन्ल्य् इन् लतेर् एदितिओन्&lt;/p&gt;&#xA;&lt;p&gt;&lt;em&gt;पुत्रार्थं &amp;ldquo;स्त्रियः सेव्या भर्तव्याश् च सुरक्षिता&amp;rdquo; &lt;em&gt;(य्ध् १.७७)&lt;/em&gt; इत्य् उक्तम् । सवर्णायाश् चोत्कृष्टत्वं विवाहनियमश् च । अस्यैव दार्ढ्यार्थे जातिनिरूपणायाह ।&lt;/em&gt;&lt;/p&gt;&#xA;&lt;blockquote&gt;&#xA;&lt;p&gt;&lt;strong&gt;सवर्णेभ्यः सवर्णासु जायन्ते हि सजातयः ।&lt;/strong&gt;&lt;br&gt;&#xA;&lt;strong&gt;अनिन्द्येषु विवाहेषु पुत्राः संतानवर्धनाः ॥ १.८९ ॥&lt;/strong&gt;&lt;/p&gt;&lt;/blockquote&gt;&#xA;&lt;p&gt;यस्मात् सवर्णास्व् एव सवर्णेभ्यः सजातयः पुत्रा जायन्ते, यस्माच् चानिन्द्यब्राह्मादिविवाहोढास्व् एवैते उत्पन्नाः पुत्राः संतानवृद्ध्या पितृभ्य आनृण्यं कुर्वन्ति, यस्माच् चान्यथा जातिनाशाद् विपर्ययः, तस्मात् पूर्वोक्तं सर्वं विवाहादि प्रयत्नतो ऽनुष्ठेयम् इति श्लोकार्थः प्रकरणार्थश् च समासतः ॥ ८९ ॥&lt;/p&gt;</description>
    </item>
    <item>
      <title>०५ गृहस्थ-धर्म-प्रकरणम्</title>
      <link>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/05_gRhastha-dharma-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/05_gRhastha-dharma-prakaraNam/</guid>
      <description>&lt;p&gt;&lt;strong&gt;अथ गृहस्थधर्मप्रकरणम् ।&lt;/strong&gt;&lt;/p&gt;&#xA;&lt;blockquote&gt;&#xA;&lt;p&gt;**&lt;/p&gt;&lt;/blockquote&gt;&#xA;&lt;p&gt;&lt;em&gt;एवं तावद् गृहस्थधर्मम् उक्त्वा, इदानीं गृहस्थस्यान्वाहिकं विवक्षुस् तन्मूलभूताग्निनियमायाह ।&lt;/em&gt;&lt;/p&gt;&#xA;&lt;blockquote&gt;&#xA;&lt;p&gt;&lt;strong&gt;कर्म स्मार्तं विवाहाग्नौ कुर्वीत प्रत्यहं गृही ।&lt;/strong&gt;&lt;br&gt;&#xA;&lt;strong&gt;दायकालाहृते वापि श्रौतं वैतानिकाग्निषु ॥ १.९६ ॥&lt;/strong&gt;&lt;/p&gt;&lt;/blockquote&gt;&#xA;&lt;p&gt;दृष्टान्तार्थं श्रौतवचनम् । यथैव श्रौतम् अग्न्यन्तरे क्रियमाणम् अकर्मैव स्याद्, एवं स्मार्तम् अक्षतहोमान्नपाकादि । वैवाहिकश् चाग्निश् चतुर्थ्युत्तरकालम्, तेनैव पत्न्यर्थावाप्तेः, पत्नीवतश् चाधिकारात् । दायविभागकालाहृते वा । अपिशब्दात् कालान्तराहृते ऽपि । यथा विद्यमानपत्नीकस्य पत्न्यन्तरमरणे । पत्न्यन्तरोत्पादे तु वैवाहिकवचनाद् एव सिद्धिः । तथा च गौतमः- &amp;ldquo;भार्यादिर् अग्निर् दायादिर् वा&amp;rdquo; इति (ग्ध् ५.७) । &lt;u&gt;ननु&lt;/u&gt; आधानाधिकृतस्यायं कालविधिः । &lt;u&gt;न&lt;/u&gt;, विद्यमानाग्नेः पत्न्यन्तरोत्पादमात्रेणाधिकारः । तस्या एवाधिकार इति चेत्, न, सहत्वासंभवात् । तदनुरोधात् सहत्वापत्तिर् इति चेत्, न, अग्निमत्त्वात्, तत्त्यागासंभवाच् च । &lt;u&gt;ननु&lt;/u&gt; एवम् अपि मध्यकं द्रव्यं कथम् इवैकस् त्यक्तुं क्षमः स्यत् । &lt;u&gt;मैवम्&lt;/u&gt; । यथैव रजस्वलायां पत्न्याम् एकाक्य् एव यजमानस् त्यजेद् वचनात् तदनुज्ञामात्रेण, एवम् अत्रापीत्य् अदोषः । तथैव चासौ कारयितव्या, यथात्मीयसंबन्धं न विरोधाय कुर्यात् । &lt;u&gt;यद् वा&lt;/u&gt; द्रव्याभाव एवास्याः, कुतः । अस्माद् एवानधिकारात् । &lt;u&gt;मैवम्&lt;/u&gt; । न हि क्रत्वर्थं द्रव्यार्जनं, पुरुषार्थम् एव । तच् चानधिकारे ऽप्य् अव्याहतम् एव । &amp;ldquo;भसदाहवा एताः परगृहाणाम् ऐश्वर्यम् अवरुन्धते&amp;rdquo; इति श्रुतेः । अधिकारानपेक्षो हि द्रव्यसंबन्धः । &lt;u&gt;सत्यम्&lt;/u&gt; । स तु पूर्वतरज्येष्ठाया एव । तदतिक्रमाच् च परिणीताप्य् अस्वामिन्य् एव, वेश्यावत् । &lt;u&gt;ननु&lt;/u&gt; अधिवेदननिमित्ते सत्य् ऊढा कथम् इत्वास्वामिनी स्यात् । &lt;u&gt;उच्यते&lt;/u&gt; । द्विविधं ह्य् अधिवेदनम्, धर्मप्रजापायरूपत्वात् । तत्र धर्मापाये परैव स्यात्, न पूर्वा । प्रजापाये तु कुतो धर्माधिकारः । &lt;u&gt;अत्रोच्यते&lt;/u&gt; । अहो सूक्षमदर्शित्वम् आचार्यवतः । धर्मप्रजापायावधिवेदनं प्रयुञ्जाते । न त्व् अधिविन्नायास् तादर्थ्यम् आपादयतः, प्रमाणाभावाद्, अन्यद् धि तादर्थ्यम् अन्या च प्रयुक्तिर् यतः । तत्र &amp;ldquo;अन्यतरापाये दारान् कुर्वीत&amp;rdquo; इति स्मृतेर् अर्थः । दारत्वाच् च तदुद्देशविहितं द्रव्यादि कथम् इव न स्यात् । अतो नास्वामित्वम् । यत् तूक्तं तदनुज्ञयैव करणम् इति । तद् अप्य् असत्, पूर्वाग्निविनाशात् । कुतो विनाश इति चेत्, कारकत्वापायात् । पत्नीयजमानयोर् हि कारकैक्यं वा स्यात्, भेदो वा । द्विधापि च द्रव्यान्तरोपादानाद् विनाशः, अग्नीषोमवत् । &lt;u&gt;ननु&lt;/u&gt; अयं दोषः कारकानुप्रवेशे सति स्यात् । वयं त्व् अनुप्रवेशम् एव वारयामः । अपायस् तु सिद्धे कारकत्व इति वैषम्यम् । &lt;u&gt;मैवम्&lt;/u&gt; । न शक्यः स्वेच्छामात्रेणानुप्रवेशः फलोत्साहाविशेषात् प्रसज्यमानो वारयितुम् । यदि हि कर्तृत्वपूर्वो ऽधिकारः स्यात्, ततस् तदनुपपत्त्या वार्येतापि । अधिकारपूर्वके तु कर्तृत्वे दुर्निवारो ऽनुप्रवेशः । ततश् च पूर्वकारकविनाशात् तदाहिताग्निविनाशः । ततश् च सिद्धो निमित्तान्तराभावाद् विवाह एव पुनर् अग्न्युत्पादः । तथा च न्यायमूलैव स्मृतिः- &amp;ldquo;आहृतोढायां पुनर् आदधीत&amp;rdquo; इत्य् अलम् अत्यभिधानेन । अतश् चापिशब्दः कालान्तरार्थः । यथोक्तम् अस्माभिः ॥ ९६ ॥&lt;/p&gt;</description>
    </item>
    <item>
      <title>०६ स्नातक-धर्म-प्रकरणम्</title>
      <link>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/06_snAtaka-dharma-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/06_snAtaka-dharma-prakaraNam/</guid>
      <description>&lt;p&gt;&lt;strong&gt;अथ स्नातकधर्मप्रकरणम्&lt;/strong&gt;&lt;/p&gt;&#xA;&lt;p&gt;&lt;em&gt;एवं तावद् उत्तरोत्तरज्यायस्त्वेन वृत्तिसंयमो ऽभिहितो ज्ञानातिशयेनोच्छिन्नरागाणाम् । ये तु रागिणो बहुतरद्रव्यकामाः पूर्वोक्तप्रतिग्रहादिभिर् अनियतं द्रव्यम् आर्जयितुं प्रवृत्ताः, तान् प्रत्य् आह ।&lt;/em&gt;&lt;/p&gt;&#xA;&lt;blockquote&gt;&#xA;&lt;p&gt;&lt;strong&gt;न स्वाध्यायविरोध्यर्थम् ईहेत न यतस् ततः ।&lt;/strong&gt;&lt;br&gt;&#xA;&lt;strong&gt;न विरुद्धप्रसङ्गेन संतोषी च भवेत् सदा ॥ १.१२८ ॥&lt;/strong&gt;&lt;/p&gt;&lt;/blockquote&gt;&#xA;&lt;p&gt;नार्धकृतं स्वाध्यायम् उत्सृज्यार्थार्थम् ईश्वरम् उपेयात् । न च यतस् ततः शूद्राद् अप्रशस्ताद् वार्थम् ईहेत । न च धर्मार्थयोर् युगपत्प्रसङ्गे धर्मविरोधिनम् अर्थं परिगृह्णीयात् । तथा च आपस्तम्बेन ब्रह्महत्याप्रायश्चित्तं विरुद्धप्रसङ्गे ऽभ्यधायि- &amp;ldquo;धर्मार्थसंनिपाते ऽर्थग्राहिण एतद् एव&amp;rdquo; इति (आप्ध् १.२४.२३) । सर्वथा संतोष्य् एव सदा भवेद्, न लुब्धः स्याद् इत्य् उपसंहारः कामात्मतानिषेधार्थः ॥ १२८ ॥&lt;/p&gt;</description>
    </item>
    <item>
      <title>०७ भक्ष्याभक्ष्य-प्रकरणम्</title>
      <link>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/07_bhaxyAbhaxya-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/07_bhaxyAbhaxya-prakaraNam/</guid>
      <description>&lt;p&gt;&lt;strong&gt;अथ भक्ष्याभक्ष्यप्रकरणम्&lt;/strong&gt;&lt;/p&gt;&#xA;&lt;p&gt;&lt;em&gt;एवं तावद् अनौपासनाद्याश्रयतो ऽन्नस्याभोज्यत्वम् अभिधायाधुना भोज्यपरिगृहीतस्यापि निमित्तान्तराद् अभोज्यत्वम् आह ।&lt;/em&gt;&lt;/p&gt;&#xA;&lt;blockquote&gt;&#xA;&lt;p&gt;&lt;strong&gt;अनर्चितं वृथामांसं केशकीटसमन्वितम् ।&lt;/strong&gt;&lt;br&gt;&#xA;&lt;strong&gt;शुक्तं पर्युषितोच्छिष्टं श्वस्पृष्टं पतितेक्षितम् ॥ १.१६५ ॥&lt;/strong&gt;&lt;/p&gt;&lt;/blockquote&gt;&#xA;&lt;p&gt;वृथामांसं पक्वम् अनगिकगृहागतम् । केश्कीटसमन्वितं तद्बहुलम् । संशब्दाद् अल्पांस् तूद्धृत्य संस्कृत्य च भक्षणम् एव । शुक्तम् अवस्विन्नं तदहर् अपि । स्पष्टम् अन्यत् ॥ १६५ ॥&lt;/p&gt;&#xA;&lt;blockquote&gt;&#xA;&lt;p&gt;&lt;strong&gt;उदक्यास्पृष्टसंघुष्टं पर्याचान्तं च वर्जयेत् ।&lt;/strong&gt;&lt;br&gt;&#xA;&lt;strong&gt;गोघ्रातं शकुनोच्छिष्टं पादस्पृष्टं च कामतः ॥ १.१६६ ॥&lt;/strong&gt;&lt;/p&gt;&lt;/blockquote&gt;&#xA;&lt;p&gt;तुशब्दार्थश् चशब्दः । पूर्वोक्तेषु प्रतीकारो ऽपि क्वचिद् अस्ति, एतानि तु वर्जयेद् एवेत्य् अभिप्रायः । उदक्या रजस्वला । संघुष्टं, यथाह वसिष्ठः- &amp;ldquo;को भोक्ष्यत इति चाभिक्रुष्टम्&amp;rdquo; इति (वध् १४.९) । उदक्यास्पृष्टम् इत्य् एवं वा संघुष्टम् । पर्याचान्तम् एकपङ्क्त्याम् अभितस् त्व् आचान्तम्, आचान्तस्य वा स्वम् उच्छिष्टम् । स्पष्टम् अन्यत् । कामत् इति वचनाद् अकामाद् ब्राह्मणपादस्पृष्ट्ं भोज्यम् एव ॥ १६६ ॥&lt;/p&gt;</description>
    </item>
    <item>
      <title>०८ द्रव्य-शुद्धि-प्रकरणम्</title>
      <link>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/08_dravya-shuddhi-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/08_dravya-shuddhi-prakaraNam/</guid>
      <description>&lt;p&gt;&lt;strong&gt;अथ द्रव्यशुद्धिप्रकरणम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;u&gt;ननु&lt;/u&gt; एवं मांसभक्षणविधानम् अयुक्तम्, निमित्तदौष्ट्यस्यासमाधेयत्वात् । श्वचण्डालादिभिर् हि मांसम् उत्पाद्यते यतः । &lt;u&gt;सत्यं&lt;/u&gt; श्वचण्डालाद्युत्पाद्यं, तथाप्य् अदुष्टम् एवेत्य् एतत् प्रतिपिपादयिषयैव प्रसङ्गात् द्रव्यान्तराणाम् अपि निमित्तान्तरतो ऽमेध्यानां मेध्यत्वविधानायाह । यद् वा सर्वद्रव्याणां शौचम् अस्ति, न तु स्वभावदुष्टानां विड्वराहादीनाम् इति द्रव्यशुद्ध्यारम्भः । विड्वराहाद्यशुचिसंपृक्तं वा द्रव्यं कथं शुध्येद् इत्य् आकाङ्क्षित आह ।&lt;/em&gt;&lt;/p&gt;&#xA;&lt;blockquote&gt;&#xA;&lt;p&gt;&lt;strong&gt;सौवर्णराजताब्जानाम् ऊर्ध्वपात्रग्रहाश्मनाम्&lt;/strong&gt;&lt;br&gt;&#xA;&lt;strong&gt;शकरज्जुमूलफलवासोविदलचर्मणाम् ॥ १.१८१ ॥&lt;/strong&gt;&lt;br&gt;&#xA;&lt;strong&gt;पात्राणां चमसानां च वारिणा शुद्धिर् इष्यते ।&lt;/strong&gt;&lt;/p&gt;&lt;/blockquote&gt;&#xA;&lt;p&gt;शुद्धिर् इष्यत इत्य् एतद् एवास्मिन् प्रकरणे क्रियापदं यथयथं योज्यम् । सौवर्णानां च निर्लेपानाम् अशुचिस्पर्शनमात्रे ऽशुद्धिः । यथाह मनुः ।&lt;/p&gt;</description>
    </item>
    <item>
      <title>०९ दान-प्रकरणम्</title>
      <link>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/09_dAna-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/09_dAna-prakaraNam/</guid>
      <description>&lt;p&gt;&lt;strong&gt;अथ दानप्रकरणम्&lt;/strong&gt;&lt;/p&gt;&#xA;&lt;p&gt;_&lt;u&gt;ननु&lt;/u&gt; इयं कतिपयद्रव्याश्रितैव शुद्धिर् उक्ता । अनन्तस् तु तद्विषयः । स कथम् इवानुक्तो विज्ञेयः । &lt;u&gt;उक्तम्&lt;/u&gt; एवैतत् परिषच्छ्लोके- यद् वाध्यात्मविद् एको ऽपि ब्राह्मणो ब्रूयात्, स निर्विचिकित्सः सर्वथा धर्म इति _(च्ड़्। य्ध् १.९) &lt;em&gt;। अपि च ।&lt;/em&gt;&lt;/p&gt;&#xA;&lt;blockquote&gt;&#xA;&lt;p&gt;&lt;strong&gt;तपस् तप्त्वासृजद् ब्रह्मा ब्राह्मणान् वेदगुप्तये ।&lt;/strong&gt;&lt;br&gt;&#xA;&lt;strong&gt;तृप्त्यर्थं पितृदेवानां धर्मसंरक्षणाय च ॥ १.१९६ ॥&lt;/strong&gt;&lt;/p&gt;&lt;/blockquote&gt;&#xA;&lt;p&gt;एवं च वेदगुप्तिर् धर्मसंरक्षणं च भवति, यदि सर्वथा स वेदार्थम् अधिगच्छेत् । सृष्ट्यादिवचनं च कारणानुसारात् कार्यस्य सामर्थ्यातिरेकप्राप्त्यर्थम् ॥ १९६ ॥&lt;/p&gt;</description>
    </item>
    <item>
      <title>१० श्राद्ध-प्रकरणम्</title>
      <link>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/10_shrAddha-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/10_shrAddha-prakaraNam/</guid>
      <description>&lt;p&gt;&lt;strong&gt;अथ श्राद्धप्रकरणम्&lt;/strong&gt;&lt;/p&gt;&#xA;&lt;p&gt;निमित्तेषु विशेषतो दानम् उक्तम् । कानि पुनस् तानि निमित्तानीत्य् अत आह ।&lt;/p&gt;&#xA;&lt;blockquote&gt;&#xA;&lt;p&gt;&lt;strong&gt;अमावास्याष्टका वृद्धिः कृष्णपक्षो ऽयनद्वयम् ।&lt;/strong&gt;&lt;br&gt;&#xA;&lt;strong&gt;द्रव्यब्राह्मणसंपत्तिर् विषुवत् सूर्यसंक्रमः ॥ १.२१४ ॥&lt;/strong&gt;&lt;br&gt;&#xA;&lt;strong&gt;व्यतीपातो गजच्छाया ग्रहणं चन्द्रसूर्ययोः ।&lt;/strong&gt;&lt;br&gt;&#xA;&lt;strong&gt;श्राद्धं प्रति रुचिश् चैव श्राद्धकालाः प्रकीर्तिताः ॥ १.२१५ ॥&lt;/strong&gt;&lt;/p&gt;&lt;/blockquote&gt;&#xA;&lt;p&gt;अमावास्याष्टकयोः कृष्णपक्षान्तर्गतत्वे ऽपि भेदेनोपादानम् आदरातिरेकार्थम् । एवं सूर्यसंक्रमविषुवायनादीनां वचनानि योज्यानि । द्रव्यं वार्ध्राणसादि श्राद्धार्थम्, उभतोमुख्यादि दानार्थम् । ब्राह्मणसंपद् उक्ता वक्ष्यमाणा च । गजच्छाया त्व् अन्यैव, व्यतीपातसंनिधानात्,&lt;/p&gt;&#xA;&lt;blockquote&gt;&#xA;&lt;p&gt;यदि स्याच् चन्द्रमाः पित्र्ये करे चैव दिवाकरः।&lt;br&gt;&#xA;वर्षासु च त्रयोदश्यां सा छाया कुञ्जरस्य तु ॥&lt;/p&gt;</description>
    </item>
    <item>
      <title>११ गणपति-कल्प-प्रकरणम्</title>
      <link>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/11_gaNapati-kalpa-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/11_gaNapati-kalpa-prakaraNam/</guid>
      <description>&lt;p&gt;&lt;strong&gt;अथ विनायकादिकल्पप्रकरणम्&lt;/strong&gt;&lt;/p&gt;&#xA;&lt;p&gt;&lt;em&gt;एवं तावच् छ्राद्धम् उपदिष्टम्, निमित्तसंयोगौ च । इदं त्व् अत्र वक्तव्यम् । कस्मात् पुनर् एतान्य् अनन्तरम् एव स्वर्गादीनि फलानि कर्मणो नोत्पद्यन्ते । विशिष्टशरीरोपभोग्यत्वात् स्वर्गस्येति चेत्, पुत्रादीनां तर्ह्य् अनन्तरोत्पादप्रसङ्गः । कस्य चैतद् अनिष्टम् । &lt;u&gt;ननु&lt;/u&gt; अदर्शनाद् भवतः । &lt;u&gt;मैवम्&lt;/u&gt; । निमित्तान्तरात् तददर्शनं, न तु कर्मणाम् अनुत्पादकत्वात् । किं तन्निमित्तान्तरम् इति । उच्यते ।&lt;/em&gt;&lt;/p&gt;&#xA;&lt;blockquote&gt;&#xA;&lt;p&gt;**&lt;br&gt;&#xA;&lt;strong&gt;विनायकः कर्मविघ्नसिद्ध्यर्थं विनियोजितः ।&lt;/strong&gt;&lt;br&gt;&#xA;&lt;strong&gt;गणानाम् आधिपत्याय रुद्रेण ब्रह्मणा पुरा ॥ १.२६७ ॥&lt;/strong&gt;&lt;/p&gt;&lt;/blockquote&gt;&#xA;&lt;p&gt;विनायकशब्देनात्र व्यामोह उच्यते । स हि भावाभावाभ्यां कर्मविघ्नार्थं सिद्ध्यर्थं च विरुद्धासु क्रियासु पुरुषनयनाद् विनायकशब्दवाच्यः क्रोधादिष्व् आरम्भकत्वेनापकर्षहेतोर् गणस्याधिपत्ये विनियुक्तो रुद्रेण । ब्रह्मणा शरीरस्रष्ट्रेत्य् अर्थः । यद् वा प्राकृताशुभकर्मनिचयो विनायकशब्दवाच्यः । सो ऽपि स्वफलोत्पादप्रवृत्तौ विविधं मनुष्यान् नयन् विनायक एव । स च सांप्रतं कर्मणः फलप्रदानप्रवृत्तस्य विघ्नार्थं रुद्रब्रह्मशब्दवाच्यापूर्वशक्त्या विनियोजितः प्राणिगणानां बलवत्त्वेनाधिपत्यायैव प्रवृत्तः सर्वथा स्वेच्छाप्रवृत्तिं निरुणद्धीत्य् अर्थः । तथा च व्यासः ।&lt;/p&gt;</description>
    </item>
    <item>
      <title>१२ ग्रह-शान्ति-प्रकरणम्</title>
      <link>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/12_graha-shAnti-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/12_graha-shAnti-prakaraNam/</guid>
      <description>&lt;p&gt;&lt;strong&gt;अथ ग्रहशान्तिप्रकरणम्&lt;/strong&gt;&lt;/p&gt;&#xA;&lt;p&gt;&lt;em&gt;ग्रहानां कर्माविघ्नसिद्ध्यर्थं पूज्यत्वं विधानत उक्तम् । तद्विधानम् अधुना विवक्षुः स्वातन्त्र्येणापि प्रयोगसिद्ध्यर्थं कामसंयोगेनाधिकारान्तरम् आह ।&lt;/em&gt;&lt;/p&gt;&#xA;&lt;blockquote&gt;&#xA;&lt;p&gt;&lt;strong&gt;श्रीकामः शान्तिकामो वा ग्रहयज्ञं समारभेत् ।&lt;/strong&gt;&lt;br&gt;&#xA;&lt;strong&gt;वृष्ट्यायुःपुष्टिकामो वा तथैवाभिचरन् पुनः ॥ १.२९० ॥&lt;/strong&gt;&lt;/p&gt;&lt;/blockquote&gt;&#xA;&lt;p&gt;पुनःशब्दाद् अविघ्नार्थं कृत्वा पुनः कामार्थं करणम् ॥ २९० ॥&lt;/p&gt;&#xA;&lt;p&gt;&lt;em&gt;के पुनर् अमी ग्रहा नाम ।&lt;/em&gt;&lt;/p&gt;&#xA;&lt;blockquote&gt;&#xA;&lt;p&gt;&lt;strong&gt;सूर्यः सोमो महीपुत्रः सोमपुत्रो बृहस्पतिः ।&lt;/strong&gt;&lt;br&gt;&#xA;&lt;strong&gt;शुक्रः शनैश्चरो राहुः केतुश् चेति ग्रहाः स्मृताः ॥ १.२९१ ॥&lt;/strong&gt;&lt;/p&gt;&lt;/blockquote&gt;&#xA;&lt;p&gt;&lt;em&gt;किम् एते गगनस्थाः पूज्यन्ते । नेत्य् उच्यते ।&lt;/em&gt;&lt;/p&gt;&#xA;&lt;blockquote&gt;&#xA;&lt;p&gt;&lt;strong&gt;ताम्रिकात् स्फटिकाद् रक्तचन्दनात् स्वर्णकाद् उभौ ।&lt;/strong&gt;&lt;br&gt;&#xA;&lt;strong&gt;रजताद् अयसः सीसाद् ग्रहाः कार्याः क्रमाद् इमे ॥ १.२९२ ॥&lt;/strong&gt;&lt;/p&gt;</description>
    </item>
    <item>
      <title>१३ राजधर्म-प्रकरणम्</title>
      <link>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/13_rAjadharma-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/smRtiH/yAjJNavalkyaH/bAlakrIDA/01_AchAraH/13_rAjadharma-prakaraNam/</guid>
      <description>&lt;p&gt;&lt;strong&gt;अथ राजधर्मप्रकरणम्&lt;/strong&gt;&lt;/p&gt;&#xA;&lt;p&gt;&lt;em&gt;कः पुनर् अयं नरेन्द्रो नाम, यस्य ग्रहाधीनौ पातोच्छ्रायौ । ननु च प्रसिद्धो राजनि नरेन्द्रशब्दः । किं क्षत्रिये । बाढम् । तथा चोक्तम् ।&lt;/em&gt;&lt;/p&gt;&#xA;&lt;p&gt;_&amp;gt; प्रधानं क्षत्रिये कर्म प्रजानां परिपालनम् । इति । _(य्ध् १.११८)&lt;/p&gt;&#xA;&lt;p&gt;&lt;em&gt;उक्तं च स्वयंभुवा ।&lt;/em&gt;&lt;/p&gt;&#xA;&lt;p&gt;&lt;em&gt;&amp;gt; ब्राह्मं प्राप्तेन संस्कारं क्षत्रियेण यथाविधि ।&lt;/em&gt;&lt;/p&gt;&#xA;&lt;p&gt;&lt;em&gt;&amp;gt; सर्वस्यास्य यथान्यायं कर्तव्यं परिरक्षणम् ॥ इति ।&lt;/em&gt; (म्ध् ७.२)&lt;/p&gt;&#xA;&lt;p&gt;&lt;em&gt;अयं तु विशेषः । अभिषेकादिगुणयुक्तस्यैव राज्याधिकारो न क्षत्रियमात्रस्य, &amp;ldquo;समूर्ध्नो राजानम् असृजत स मूर्धन्य् अभिषिक्तो राजा भवेत्&amp;rdquo; इत्य् आम्नायात् । न चैवं सति ग्रहाधीनत्वात् पातोच्छ्राययोर् दैवतन्त्र एव राजा स्यात् । किं तर्हि ।&lt;/em&gt;&lt;/p&gt;</description>
    </item>
  </channel>
</rss>

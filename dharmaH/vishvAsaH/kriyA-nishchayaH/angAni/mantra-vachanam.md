---
title: मन्त्रवचनम्
unicode_script: devanagari

---

## साधारण-नियमाः
> यज्ञ-कर्मण्य् अ-जप--न्यूङ्ख-सामसु (एकश्रुतिः)। 

इति पाणिनिः। 

काशिका - 

> त्रैस्वर्येण वेदे मन्त्राःपठ्यन्ते। तेषां यज्ञक्रियायामपि तथैव प्रयोगे प्राप्त एकश्रुतिर्विधीयते। जपन्यूङ्खसामानि वर्जयित्वा यज्ञकर्मणि मन्त्राणामैकश्रुत्यं भवति। …   
> यज्ञकर्मणीति किम्? संपाठे मा भूत्।   
> अजपेष्विति किम्? समा॑ग्ने वर्चो॑ विह॒वेष्व॑स्तु (ऋ० १०.१२८.१)। जपोऽनुकरणमन्त्रः, उपांशुप्रयोगः।  
> अन्यूङ्खेष्विति किम्? न्यूङ्खा ओकाराः। षोडश (द्र० — आश्व०श्रौ०उत्तरार्द्घ १.११)। तेषु केचिदुदात्ताः केचिदनुदात्ताः।  
> असामस्विति किम्? ए ३ विश्वं॒ सम॒त्रिणं॑ दह (जै०सं० ४.८.६)। सामानि वाक्यविशेषस्था गीतय उच्यन्ते।  
> तत्रैकश्रुतिर्न भवति॥

सिद्धान्त-कौमुदी - 

> अजपेति किम् । ममाग्ने वर्चो विहवेष्वस्तु (ममा॑ग्ने॒ वर्चो॑ विह॒वेष्व॑स्तु) । जपो नाम उपांशुप्रयोगः । यथा जले निमग्नस्य । न्यूङ्खा नाम षोडश ओकाराः । गीतिषु सामाख्या ॥

नागेशभट्टस्याभिप्रायो [ऽत्र](/sanskrit/vyAkaraNam/pANinIyam/svaraH/articles/yaJNa-svare_nAgeshaH/) विचित्रः।

**निगदः** - ऋक्-साम-भिन्नाः ये स्फुटम् उच्यन्ते।

> "उपांशु यजुर्वेदेन ९"

इत्य् आपस्तम्बः।

## गृह्य-कर्मसु
नागेशभट्टस्याभिप्रायो [ऽत्र](/sanskrit/vyAkaraNam/pANinIyam/svaraH/articles/yaJNa-svare_nAgeshaH/) -

> यज्ञ-शब्देन यजति-चोदना-चोदितानाम् एव ग्रहणम्  
> इति स्मार्तेषु स्थालीपाकोपाकर्मादि-प्रयोगेषु नैकश्रुत्यम्।

किन्तु स्मार्तसूत्रेष्व् अपि यजेतेत्यादि-शब्दाश् श्रूयन्ते, पाक-यज्ञाश् च शब्द्यन्ते।  
किञ्च वषट्-कार-प्रदाने हि यज्ञ-शब्दस्य मुख्या वृत्तिर् इति हेतुना  
न स्मार्त-कर्मस्व् अस्य सूत्रस्य प्रसक्तिर् इति वदन्ति। 

आश्वलायन-गृह्य-सूत्र-नारायण-वृत्तौ -

> "गृह्यकर्मणि सर्वत्र जप+अनुमन्त्रण+अभिमन्त्रण+उपस्थानमन्त्र-करणमन्त्रा उपांशु प्रयोक्तव्या"।


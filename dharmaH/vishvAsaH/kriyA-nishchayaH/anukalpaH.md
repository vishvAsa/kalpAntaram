+++
title = "अनुकल्पः"
+++

नित्य-कर्माणि भगवद्-आज्ञया यथाशक्त्य् अनुष्ठेयानि।  
किञ्चाशक्यं कर्म शास्त्रं नोपदिशेत्। 

"स्नानं सप्तविधम् प्रोक्तम्" इत्यादौ मानसिकस्नानान्तो ऽवकाशश् शास्त्रेण दत्तः, येन सन्दर्भानुसारेणानुकल्पग्रहणं शक्यम्।  
मन्ये न केवलम् एतत् स्नान-विषयकम्,  
अपि तु यस्य कस्यचिद् अपि नित्य-कर्मण उपलक्षणम्।  

भीष्मेण युद्धभूमौ मृदा ऽर्घ्यं दत्तं स्मरन्ति। 

## वैकल्यम्

"अविधिना कृतम् अकृतम् एव" इति केचिद् आचक्षते। 

अन्ये तु शिष्टाः केचन "कृतस्य करणं नास्ति हुतस्य हवनं तथा" इति न्यायान्तरं सञ्चारयन्ति, येन कर्मवैकल्यम् अभ्युपेत्य, विकलांशपूरणमात्रं सप्रायश्चित्तं विदधति। 


+++
title = "आशौचम्"
+++

## स्रोतः

### कारणम्
> अस्य च कुलव्यापित्वे कारणमाह हारीतः । प्रेताभिभूतत्वाच् छावम् आशौचं, जीवे वृद्धि-योगेन कुलस्य भवति । इति । जायमान-म्रियमाण्योः सम्बन्धिनां सन्तोष-दाऽसन्तोषदाभ्यां वृद्धिक्षय-योगाद् वा कुल-व्याप्य् आशौचं भवतीत्यर्थः।

काणे-ग्रन्थे विस्तारो [ऽत्र](/kalpAntaram/kANe/v4/2_antyeShTi_Ashaucha_shuddhi/08_shuddhi/) ।

अशौचहेतौ ज्ञाते सत्य् एवाशौचम्।

### सम्बन्ध-कलनम्
- सगोत्रत्वम्
  - तत्-पत्न्यो ऽपि गृह्यन्ते।
  - सापिण्ड्यम्
    - ७-पूरुषम् इति प्रायेण- "सपिण्डतातु पुरुषे सप्तमे विनिवर्तते"।  ४-पूरुषम् इति केचित्। 
  - समानोदकत्वम्
    - "समानोदकभावस्तु निवर्तेता चतुर्दशात् । जन्मनाम्नोः स्मृतेर् एके तत्परं गोत्रमुच्यते ।"
- बन्धुत्वम्
  - भिन्न-गोत्र-सपिण्डा इति याज्ञवल्क्यः। 
  - आत्म-बन्धुः
    - आत्मपितृष्वसुः पुत्रा आत्ममातृष्वसुः सुताः। आत्ममातुलपुत्राश्च विज्ञेयां आत्मबान्धवाः ॥
  - पितृ-बन्धुः
    - पितुः पितृष्वसुः पुत्राः पितुर्मातृष्वसुः सुताः । पितृर्मातुलपुत्राश्च विज्ञेयाः पितृबान्धवाः।
  - मातृ-बन्धुः
    - मातुः पितृष्वसुः पुत्रा मातुर्मातुष्वसुः सुताः । मातुर्मातुलपुत्राश्च विज्ञेयाः मातृबान्धवाः॥
- पुत्रत्वम्, श्वरुरत्वम्, जामातृत्वम्, दौहितृत्वम्, मातामहत्वम् …
- उपनयनादिना आचार्यत्वम्/शिष्यत्वम् , वैदिक-गुरुत्वम्, सब्रह्मचारित्वम्
- मित्रत्वम्

### जाताशौचम्
(मृताशौचे प्रसूतिवत्। )

### मृताशौचम्
अनुपनीतस्य अविवाहिताया अपेक्षया नास्त्य् आशौचाचारः - पित्रोर् मृतयोर् अन्तरा। 

- गर्भ-पात-भेदाः
  - ४ मासेषु - स्रावः।  दिन-त्रयाशौचम् मातुः। पितुः स्नानम्।
  - ५-६ मासेषयोः - पातः।  मासान् यावद् आशौचम् मातुः। पितृ-सपिण्डयोः ३ दिनानि। 
  - ७- - प्रसूतिः, प्रसवः। १० दिनानाम् आशौचं सपिण्डेभ्यः। समानोदकानाम् ३ दिनानि। सगोत्राणाम् १ दिनम्। मातृ-भिन्नानां स्नानात् परम् अस्पृश्यता न भवति। 
- आब्रह्मचर्य-मृतौ
  - जननाशौचावधौ जननाशौचं यावद् एव मृताशौचम्।
  - दन्तोद्भवात् प्राक् - पित्रोर् दिनत्रयाशौचम् पुत्रे, दिनं दुहितरि। सपिण्डानां स्नानम् एव। 
  - दन्तोद्भवाद् अनन्तरम्, चौलात् प्राक् - पित्रोर् दिनत्रयाशौचम्। सपिण्डानां दिनम् (पुत्रश् चेत्)।
  - चौलात् परम्, उपनयनात् प्राक् - सपिण्डानां दिनत्रयाशौचम्। समानोदकानां स्नानम् एव।
- उपनयनात् परम् - सपिण्डानां १० दिनानि। समानोदकानां ३ दिनानि। 
- कन्या-मृतौ
  - ३ वर्षेभ्यः परम्, वाग्-दानात् प्राक् - पित्रोर् दिनत्रयाशौचम्। सपिण्डानां दिनम् (त्रि-पूरुषम्)।
  - वाग्-दानात् परम्, विवाहात् प्राक् - सपिण्डानां वरस्य च दिन-त्रयम्। 
  - विवाहात् परम् - सपिण्डानां १० दिनानि। पित्रोः पक्षिणी (रात्रिः, दिनं, रात्रिः); स्वगृहे चेद् ३ दिनानि। भ्रातुः - पक्षिणी, दिनं वा; समान-गृहे मृतिश् चेद् दिन-त्रयम्।
- विवाहिताया अपेक्षया
  - पित्रोः - १०-दिनेभ्यः प्राक् - ३ दिनानि। ततो वर्षं यावत् - पक्षिणी।
  - उपनीत-भ्रातुः - पक्षिणी, दिनं वा। समान-गृहे मृतिश् चेद् दिन-त्रयम्। 
  - पितामहे, तद्-भ्रातरि - स्नानम्। 
- श्वशुर-मृतौ
  - समीपे सति - ३ दिनानि। अन्यथा - पक्षिणी। 
- श्याल-मृतौ
  - उपनयनात् परम्, समान-ग्रामे - १ दिनम्। अन्यथा स्नानम् ।
- जामातृ-मृतौ
  - १ दिनम्/ स्नानम्। समान-गृहे मृतश् चेत् - ३ दिनानि। 
- मातुल--तत्-पत्नी--मृतौ, मातृ/पितृ--भगिनी--मृतौ
  - पक्षिणी, दिनं वा। समान-गृहे मृतश् चेत् - ३ दिनानि।
- भागिनेय-मृतौ
  - मातुलस्य सपत्नीकस्य ३ दिनानि पुंसि। सनानम् एवान्यथा।  
- मातामह-मृतौ
  - समान-ग्रामे मातामह एव चेत् ३ दिनानि। अन्यथा पक्षिणी। 
- दौहित्र-मृतौ
  - उपनयनं यावत् पुंसि - पक्षिणी। ततः ३ दिनानि। 
  - स्त्रियां नास्त्य् आशौचम्। 
- दत्तक-मृतौ
  - सर्व-पितॄणां ३ दिनानि। सपिण्डानां १ दिनम्। 
  - सगोत्र-सपिण्डश् चेत् - १० दिनानि। 
  - समानोदकश् चेत् - ३ दिनानि। 
- दत्तक-पुत्र-पौत्र-मृतौ, तत्-सपिण्ड-मृतौ
  - सर्व-सपिण्डानां १ दिनम् आशौचम्। 
- दत्तकापेक्षया 
  - पितृ-मृतौ ३ दिनानि
  - सपिण्ड-मृतौ १ दिनम्। 
- आत्म/पितृ/मातृ-बन्धु-मृतौ
  - उपनीतः, समानगृहे मृतो वा चेत् ३ दिनानि। अन्यथा १ दिनम्। 
  - विवाहिता चेत् १ दिनम्। अन्यथा स्नानम्। 
- आत्म-बन्ध्व्-अपेक्षया मृतौ
  - "आत्म/पितृ/मातृ-बन्धु-मृतौ" इत्यत्र यथा। 
- आचार्य-मृतौ
  - समानग्रामे ३ दिनानि। अन्यथा १ दिनम्; वेद-मन्त्र-गुरुश् चेत् पक्षिणी।  
- आचार्य-पत्नी-पुत्र-मृतौ, वेदाङ्ग-शिक्षक-मृतौ, शिष्य-सब्रह्मचार्य्-आदि-मृतौ
  - १ दिनम्
- यति-मृतौ
  - सपिण्डानां स्नानम्।
- राज-मृतौ
  - १ दिनम् रात्रं वा। 

- आपस्तम्बो [ऽत्र](/vedAH_yajuH/taittirIyam/sUtram/ApastambaH/dharma-sUtram/viShaya-vibhAgaH/tattvAni/ashaucham/) । 

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/15/02_mAtush_cha_yonisambandhebhyaH.md">
<details open><summary><h4>02 मातुश् च योनिसम्बन्धेभ्यः ...{Loading}...</h4></summary>

मातुश् च योनि-संबन्धेभ्यः पितुश् +++(स्वेन साकं)+++ चासप्तमात् पुरुषाद्  
यावता वा संबन्धो ज्ञायते  
तेषां प्रेतेषूदकोपस्पर्शनं  
+++(मृतान्)+++ गर्भान्+++(=बालान्)+++ परिहाप्यापरिसंवत्सरान् २
</details>
</div>

### अतिक्रान्ताशौचम्
- वार्तायां १० दिनेषु प्राप्तायाम् - सपिण्डानां १० दिनेषु शिष्टानि यावत्। पितृ-पत्न्यादेर् मृतौ त्व् अस्थि-सङ्ग्रहात् प्राक् १० दिनानि। 
- ततः परं - सचेल-स्नानमात्रम्। हेतोः वर्षात् पूर्वं दिनत्रयम् इति केचित्। 

## दीर्घता-व्यत्यासः ब्राह्मणे
साधारणतया १० दिनानि।  
अधीतवेदादाव् अल्पतराणि दिनानि क्वचिद् उक्तानि।  काणे-ग्रन्थे विस्तारो [ऽत्र](/kalpAntaram/kANe/v4/2_antyeShTi_Ashaucha_shuddhi/08_shuddhi/) ।  
आप्त-सम्बन्धिनि १२ दिनानि। 

## क्रियाः
- निषिद्धाः - देवादि-कर्माणि कानिचित्, दानम्, आहार-दानम्, स्पर्शः 

### शुद्धिः
- चौलम्, श्वेत-तिल-लेपः, स्नानम्
- वस्त्रोपवीतादि-परिवर्तनम्
- शान्त्य्-उदक-प्रोक्षणम्, ब्राह्मणार्हणम्
- सामवेदिषु वामदेव्य-गानम्। यजुर्वेदिषु - ‘ṛcam vācam prapadye' इत्यादि १७। ऋग्वेदिषु गायत्र्या सह Ṛg. X. 9. 4, VII, 35, 1, V. 47. 7।

### आप्तसम्बन्धे
<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/15/05_bhAryAyAm_paramagurusaMsthAyA~n_chAkAlam.md">
<details open><summary><h4>05 भार्यायाम् परमगुरुसंस्थायाञ् चाकालम् ...{Loading}...</h4></summary>

भार्यायां परम-गुरु+++(=आचार्य-मातृ-पितृ)+++-संस्थायां +++(=मरणे)+++ च +++(परेद्युर्)+++ +आकालम् +++(२४ होराणाम्)+++ अभोजनम् ५
</details>
</div>


इत्य् आपस्तम्बः।


## सद्यश्-शौचम्
ब्रह्मचारी, दीक्षितः, दाता, कृच्छ्रादौ वर्तमानः, यतिः, नैष्ठिकः, राजा - एते कर्म न त्यजेयुः। नास्त्य् आशौचम्।  (Manu V. 82, Yāj. III. 25, Viṣṇu 22.45. )

काणे-ग्रन्थे विस्तारो [ऽत्र](/kalpAntaram/kANe/v4/2_antyeShTi_Ashaucha_shuddhi/08_shuddhi/) । 

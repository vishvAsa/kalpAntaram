<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>कल्पान्तरे विश्वासटिप्पन्यः  | २४ जात्याशौचम्</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/" rel="alternate" type="application/rss+xml" title="कल्पान्तरे विश्वासटिप्पन्यः" />
    <link href="/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/" rel="feed" type="application/rss+xml" title="कल्पान्तरे विश्वासटिप्पन्यः" />

    <meta property="og:url" content="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/">
  <meta property="og:site_name" content="कल्पान्तरे विश्वासटिप्पन्यः">
  <meta property="og:title" content="२४ जात्याशौचम्">
  <meta property="og:description" content="विश्वास-प्रस्तुतिः [१८२]
अथ शूद्रस्य जात्याशौचम्।
तत्र मनु-पराशर-गौतमाद्यैः “शूद्रो मासेन शुध्यतीति” मासमात्रम् उक्तम् । याज्ञवल्क्यस् तु,
त्रिंशद् दिनानि शूद्रस्य तदर्धं न्यायवर्तिनः ।
इति पञ्चयज्ञादिपरसच्छूद्राणां पञ्चदशाहम् आह । अङ्गिरास् तु,
सर्वेषाम् एव वर्णानां सूतके मृतके तथा ।
दशाहाच् छुद्धिर् एतेषाम् इति शातातपो ऽब्रवीत् ॥
इत्य् आह । शुद्धितत्त्वे देवलो ऽपि ।
आशौचं दशरात्रं तु सर्वेषाम् अपरे विदुः ।
निधने प्रसवे चैव पश्यन्तः कर्मणः फलम् ॥
अत्यन्तोत्कृष्टकर्मणो हानौ पीडावतो विप्रपरिचर्यापरम् । शूद्रे दशरात्रम् इति हारलताकारः । यत् तु दक्षः,">
  <meta property="og:locale" content="en_us">
  <meta property="og:type" content="article">
    <meta property="article:section" content="dharmah">

  <meta itemprop="name" content="२४ जात्याशौचम्">
  <meta itemprop="description" content="विश्वास-प्रस्तुतिः [१८२]
अथ शूद्रस्य जात्याशौचम्।
तत्र मनु-पराशर-गौतमाद्यैः “शूद्रो मासेन शुध्यतीति” मासमात्रम् उक्तम् । याज्ञवल्क्यस् तु,
त्रिंशद् दिनानि शूद्रस्य तदर्धं न्यायवर्तिनः ।
इति पञ्चयज्ञादिपरसच्छूद्राणां पञ्चदशाहम् आह । अङ्गिरास् तु,
सर्वेषाम् एव वर्णानां सूतके मृतके तथा ।
दशाहाच् छुद्धिर् एतेषाम् इति शातातपो ऽब्रवीत् ॥
इत्य् आह । शुद्धितत्त्वे देवलो ऽपि ।
आशौचं दशरात्रं तु सर्वेषाम् अपरे विदुः ।
निधने प्रसवे चैव पश्यन्तः कर्मणः फलम् ॥
अत्यन्तोत्कृष्टकर्मणो हानौ पीडावतो विप्रपरिचर्यापरम् । शूद्रे दशरात्रम् इति हारलताकारः । यत् तु दक्षः,">
  <meta itemprop="wordCount" content="5989">
  <meta name="twitter:card" content="summary">
  <meta name="twitter:title" content="२४ जात्याशौचम्">
  <meta name="twitter:description" content="विश्वास-प्रस्तुतिः [१८२]
अथ शूद्रस्य जात्याशौचम्।
तत्र मनु-पराशर-गौतमाद्यैः “शूद्रो मासेन शुध्यतीति” मासमात्रम् उक्तम् । याज्ञवल्क्यस् तु,
त्रिंशद् दिनानि शूद्रस्य तदर्धं न्यायवर्तिनः ।
इति पञ्चयज्ञादिपरसच्छूद्राणां पञ्चदशाहम् आह । अङ्गिरास् तु,
सर्वेषाम् एव वर्णानां सूतके मृतके तथा ।
दशाहाच् छुद्धिर् एतेषाम् इति शातातपो ऽब्रवीत् ॥
इत्य् आह । शुद्धितत्त्वे देवलो ऽपि ।
आशौचं दशरात्रं तु सर्वेषाम् अपरे विदुः ।
निधने प्रसवे चैव पश्यन्तः कर्मणः फलम् ॥
अत्यन्तोत्कृष्टकर्मणो हानौ पीडावतो विप्रपरिचर्यापरम् । शूद्रे दशरात्रम् इति हारलताकारः । यत् तु दक्षः,">
<script type="text/javascript">
    
    let baseURL = "https:\/\/vishvAsa.github.io\/kalpAntaram\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/kalpAntaram\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/kalpAntaram\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/kalpAntaram\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/kalpAntaram\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/kalpAntaram\/dharmaH\/nibandhaH\/shUdra-dharmaH\/shUdra-kamalAkaraH\/3_Ahnikam\/24_jAtyAshaucham\/".replace(basePath, "/");
  pageVars.pageParams = {};
  pageVars.pageSource = "dharmaH\/nibandhaH\/shUdra-dharmaH\/shUdra-kamalAkaraH\/3_Ahnikam\/24_jAtyAshaucham.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/kalpAntaram/webpack_dist/uiLib-bundle.js"></script>







    <link rel="stylesheet" href="/kalpAntaram/webpack_dist/uiLib.css">
<link rel="stylesheet" href="/kalpAntaram/css/uiLibPrint.css" media="print" >
<link rel="stylesheet" href="/kalpAntaram/css/fonts.css" >
<link rel="stylesheet" href="/kalpAntaram/css/@fortawesome/fontawesome-free/css/solid.min.css">

<link rel="stylesheet" href="/kalpAntaram/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/" />
<link rel="alternate" hreflang="sa-Deva" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">कल्पान्तरे विश्वासटिप्पन्यः <br/> २४ जात्याशौचम्</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/kalpAntaram/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="२४ जात्याशौचम्">२४ जात्याशौचम्</h1>
    
    <a id="editLink" class="btn btn-primary noPrint"  href="https://github.com/vishvAsa/kalpAntaram/edit/content/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <details open><summary>विश्वास-प्रस्तुतिः</summary>
<p><strong>[१८२]</strong></p>
<p><strong>अथ शूद्रस्य जात्याशौचम्</strong>।</p>
<p>तत्र <strong>मनु-पराशर-गौतमाद्यैः</strong> “शूद्रो मासेन शुध्यतीति” मासमात्रम् उक्तम् । <strong>याज्ञवल्क्यस्</strong> तु,</p>
<blockquote>
<p>त्रिंशद् दिनानि शूद्रस्य तदर्धं न्यायवर्तिनः ।</p></blockquote>
<p>इति पञ्चयज्ञादिपरसच्छूद्राणां पञ्चदशाहम् आह । <strong>अङ्गिरास्</strong> तु,</p>
<blockquote>
<p>सर्वेषाम् एव वर्णानां सूतके मृतके तथा ।<br>
दशाहाच् छुद्धिर् एतेषाम् इति <strong>शातातपो</strong> ऽब्रवीत् ॥</p></blockquote>
<p>इत्य् आह । <strong>शुद्धितत्त्वे देवलो</strong> ऽपि ।</p>
<blockquote>
<p>आशौचं दशरात्रं तु सर्वेषाम् अपरे विदुः ।<br>
निधने प्रसवे चैव पश्यन्तः कर्मणः फलम् ॥</p></blockquote>
<p>अत्यन्तोत्कृष्टकर्मणो हानौ पीडावतो विप्रपरिचर्यापरम् । शूद्रे दशरात्रम् इति <strong>हारलताकारः</strong> । यत् तु <strong>दक्षः</strong>,</p>
<blockquote>
<p>सद्यः शौचं तथैकाहस् त्र्यहश् चतुरहस् तथा ।<br>
षट्दशद्वादशाहाश् च पक्षो मासस् तथैव च ॥<br>
मरणान्तं तथा चान्यद् दश पक्षास् तु सूतके ॥</p></blockquote>
<p>इति । अत्र मरणानन्तरं सूतकादेर् भिन्नं सद्यः शौचादि । षडहान्तं यायावरादिपरम् ।</p>
<blockquote>
<p>अन्यपूर्वा यस्य गेहे भार्या स्यात् तस्य नित्यशः ।<br>
आशौचं सर्वकार्येषु देहे भवति सर्वदा ॥</p></blockquote>
<p>इति <strong>ब्राह्मो</strong>क्तेर् व्यवस्थेत्य् <strong>अपरार्कादयः</strong> । तत्र विवाहोत्तरं सर्वत्र शूद्रे पूर्णाशौचम् । विवाहाभावे ऽपि निर्गुणानां षडब्दोर्ध्वं मास इति <strong>गौडाः</strong> । सगुणानां विवाहाभावे षोडशाब्दोर्ध्वं मास इत्य् <strong>अपरार्कः</strong> । अत्रापदनापद्विषया गुणवदगुणपरा देशभेदाद् वा व्यवस्था । द्विजदासादीनां तु स्वाम्याशौचम् एव,</p>
<blockquote>
<p>दासी दासश् च सर्वे वै यस्य वर्णस्य यो भवेत् ।<br>
तद्वर्णस्य भवेच् छौचं दास्या मासस् तु सूतकम् ॥</p></blockquote>
<p>इत्य् <strong>आङ्गिरसो</strong>क्तेः । <strong>शातातपः</strong>: “तदाश्रितस्य तद्वत् स्यात्” इति । तं द्विजम् आश्रित इत्य् अर्थः । अन्येषां कुण्डगोलकादीनां सूतादीनां च प्रतिलोमानां मासम् आशौचम्,</p>
<blockquote>
<p>शूद्राणां तु सधर्माणः सर्वे ऽपध्वंसजाः स्मृताः ।</p></blockquote>
<p>इति <strong>मनू</strong>क्तेः । अपध्वंसजा व्यभिचारजाः ।</p>
<blockquote>
<p>शौचाशौचे प्रकुर्वीरन् शूद्रवद् वर्णसङ्कराः ।</p></blockquote>
<p>इति <strong>शुद्धितत्त्वे</strong> ब्राह्माच् च म्लेच्छादीनां तु नाशौचम् । केवलं मलापकर्षणार्थं मूत्रपुरीषवच् छौचमात्रम् इति <strong>विज्ञानेश्वरः</strong> । तत्र सूतके मातृवर्जम् अस्पृश्यत्वं नास्ति,</p>
<blockquote>
<p>सूतके सूतिकावर्जं संस्पर्शो न निषिध्यते ।</p></blockquote>
<p>इत्य् <strong>आङ्गिरसो</strong>क्तेः । पितुर् अपि स्नानोर्ध्वम्,</p>
<blockquote>
<p>माता शुद्ध्येद् दशाहेन स्नानात् तु स्पर्शनं पितुः ।</p></blockquote>
<p>इति <strong>स्मृतेः</strong> । शौचे तु <strong>देवलः</strong> ।</p>
<blockquote>
<p>स्वाशौचकालाद् विज्ञेयं स्पर्शनं तु त्रिभागतः ।</p></blockquote>
<p>इदम् अल्पे । पूर्णाशौचे त्व् <strong>अङ्गिराः</strong> ।</p>
<blockquote>
<p>दशाहादित्रिभागेन कृते सञ्चयने क्रमात् ।<br>
अङ्गस्पर्शनम् इच्छन्ति वर्णानां तत्त्वदर्शिनः ॥</p></blockquote>
<p>इदं कलौ निषिद्धम्, <strong>[१८३]</strong></p>
<blockquote>
<p>अस्थिसञ्चयनाद् ऊर्ध्वम् अङ्गस्पर्शनम् एव च ।</p></blockquote>
<p>इति <strong>हेमाद्राव् आदिपुराणे</strong> कलिवर्ज्येषूक्तेः । सूतिकायास् तु दशाह एव,</p>
<blockquote>
<p>सूतिका सर्ववर्णेषु दशरात्रेण शुध्यति ।<br>
ऋतौ च न पृथक्शौचं सर्ववर्णेष्व् अयं विधिः ।</p></blockquote>
<p>इति <strong>प्रचेतसो</strong>क्तेः । यत् तु <strong>ब्राह्म</strong>,</p>
<blockquote>
<p>ब्राह्मणी क्षत्रिया वैश्या प्रसूता दशभिर् दिनैः ।<br>
गतैः शूद्रा च संस्पृश्या त्रयोदशभिर् एव च ॥</p></blockquote>
<p>इति, तद् असच्छूद्रपरम् । कर्मार्हतां त्व् आह <strong>पैठीनसिः</strong> ।</p>
<blockquote>
<p>सूतिकां पुत्रवतीं विंशतिरात्रेण कर्माणि कारयेन् मासेन स्त्रीजननीम् ।</p></blockquote>
<p>एतच् च विंशतिरात्रम् आशौचोत्तरं ज्ञेयम् । अन्यथा मासाशौचे सपिण्डानाम् आशौचे मध्ये तस्याः कर्मार्हतेत्य् अनौचित्यात्, दशरात्रपर्यन्तं विधिवैषम्याच् च । <strong>आपस्तम्बः</strong> ।</p>
<blockquote>
<p>क्षत्रविट्शूद्रजातीनां ये स्तो मृतकसूतके ।<br>
तेषां तु पैतृकं शौचं विभक्तानां तु मातृकम् ॥</p></blockquote>
<p>इति । <strong>मनुः</strong> ।</p>
<blockquote>
<p>दशाहं शावम् आशौचं सपिण्डेषु विधीयते ।</p></blockquote>
<p>दशाहपदं स्वाशौचपरम् । <strong>तथा</strong> ।</p>
<blockquote>
<p>शवस्पृशो विशुध्यन्ति त्र्यहात् तूदकदायिनः ।</p></blockquote>
<p>सोदका इत्य् अर्थः । <strong>अग्निपुराणे</strong> ।</p>
<blockquote>
<p>सपिण्डता तु सर्वेषां गोत्रतः साप्तपौरुषी ।<br>
समानोदकभावश् च निवर्तेताचतुर्दशात् ॥<br>
जन्मनामस्मृतेर् एके तत्परं गोत्रम् उच्यते ।<br>
समानोदकानां तु त्र्यहो गोत्रजानाम् अहः स्मृतम् ॥</p></blockquote>
<p><strong>प्रयोगपारिजाते अग्निस्मृतौ</strong> ।</p>
<blockquote>
<p>स्त्रीजन्मनि सपिण्डश् च सोदकश् च त्र्यहाच् छुचिः ।<br>
स्त्रीषु त्रिपुरुषं ज्ञेयं सपिण्डत्वं द्विजोत्तमाः ॥</p></blockquote>
<p><strong>वसिष्ठः</strong> ।</p>
<blockquote>
<p>अप्रत्तानां तु स्त्रीणां त्रिपुरुषी विज्ञायते ।</p></blockquote>
<p>इदम् आशौचम् औरसस्यैव । दत्तकाद्येकादशपुत्राणां जनने मरणे वा द्वयोः पित्रोस् त्रिरात्रम् एव । तद् उक्तं <strong>स्मृतिकौमुद्यां ब्राह्मे</strong> ।</p>
<blockquote>
<p>औरसो यदि नो पुत्रस् त्व् अथ वा पुत्रिकासुतः ।<br>
विद्यते तत्र तेषां तु विज्ञेयाः क्षेत्रजादयः ॥<br>
दत्तकश् च स्वयं दत्तः कृत्रिमः क्रीत एव च ।</p></blockquote>
<p>इत्य् उपक्रम्य,</p>
<blockquote>
<p>एकादश पृथग्गोत्रा वंशमात्रकरास् तु ते ।<br>
श्राद्धादि दासवत् सर्वे तेषां कुर्वन्ति नित्यशः ॥<br>
सूतके मृतके वापि त्र्यहाशौचस्य भागिनः ।</p></blockquote>
<p><strong>शुद्धितत्त्वे</strong>ऽप्य् एवम् । एवं जनकस्यापि,</p>
<blockquote>
<p>बैजिकाद् अभिसम्बन्धाद् अनुरुन्ध्याद् अघं त्र्यहम् ।</p></blockquote>
<p>इति <strong>मनू</strong>क्तेः । एवं जनकपालकपितृमातृमृतौ दत्तकानाम् त्र्यहम् एव । अयं च त्र्यहो विप्रपरः । शूद्राणां त्व् अत्र द्वादशाहः ।</p>
<blockquote>
<p>यत्र त्रिरात्रं विप्राणाम् आशौचं सम्प्रदृश्यते ।<br>
तत्र शूद्रे द्वादशाहं षण् णव क्षत्रवैश्ययोः ॥</p></blockquote>
<p>इति <strong>ऋष्यशृङ्गो</strong>क्तेर् इति <strong>मदनपालः</strong> । यत्र वर्णविशेषानुपादानेन त्रिरात्रं यथा सोदके दत्तकादौ च तत्र द्वादशाहः शूद्रे । न तु वयोवस्थानिमित्ते,</p>
<blockquote>
<p>तुल्ये वयसि सर्वेषाम् अतिक्रान्ते तथैव च ।</p></blockquote>
<p>इति <strong>व्याघ्रपादो</strong>क्तेः । <strong>ऋष्यशृङ्गा</strong>दिवचनानि शिष्टविगानान् नादर्तव्यानीति <strong>विज्ञानेश्वरादयः</strong> । देशभेदाद् व्यवस्थेति <strong>मदनपालः</strong> । एवं व्यभिचारिणीनां स्त्रीणां दत्तकादीनां च प्रसवे मरणे च पूर्वापरभर्त्रोः पित्रोश् च त्रिरात्रम् । तथा च त्रिरात्रानुवृत्तौ <strong>विष्णुः</strong> ।</p>
<blockquote>
<p>अनौरसेषु पुत्रेषु जातेषु च मृतेषु च ।<br>
परपूर्वासु भार्यासु प्रसूतासु मृतासु च ॥</p></blockquote>
<p><strong>मरीचिः</strong> ।</p>
<blockquote>
<p>सूतके मृतके चैव त्रिरात्रं परपूर्वयोः ।<br>
एकाहस् तु सपिण्डानां त्रिरात्रं यत्र वै पितुः ॥</p></blockquote>
<p>यत् तु <strong>याज्ञवल्क्यः</strong>,</p>
<blockquote>
<p>अनौरसेषु पुत्रेषु भार्यास्व् अन्यगतासु च ।</p></blockquote>
<p>इत्य् अहोरात्रम् आह, तत् सपिण्डपरं देशपरं वा । परपत्नीसुता दत्तादयः । <strong>बृहस्पतिः</strong> ।</p>
<blockquote>
<p>अन्याश्रितेषु दारेषु परपत्नीषु तेषु च ।<br>
मृतेष्व् आप्लुत्य शुध्येत् तु त्रिरात्रेण द्विजोत्तमः<sup id="fnref:1"><a href="#fn:1" class="footnote-ref" role="doc-noteref">1</a></sup> ॥</p></blockquote>
<p><strong>[१८४]</strong> <strong>माधवीये हारीतः</strong> ।</p>
<blockquote>
<p>परपूर्वासु भार्यासु पुत्रेषु च कृतेषु<sup id="fnref:2"><a href="#fn:2" class="footnote-ref" role="doc-noteref">2</a></sup> च ।<br>
भर्तृपित्रोस् त्रिरात्रं स्याद् एकाहस् तु सपिण्डतः ॥</p></blockquote>
<p>शूद्रे तु द्वादशरात्रं प्राग् उक्तम् । परपत्नी स्वयं सङ्गृहीता परपूर्वा । इदं सवर्णासु । हीनवर्णासु तु आशौचाभावः,</p>
<blockquote>
<p>आशौचं तु त्रिरात्रं स्यात् समवर्णेषु निश्चितम् ।</p></blockquote>
<p>इति <strong>ब्राह्मो</strong>क्तेः । पूर्वापरभर्तुर् उत्पन्नपुत्रयोस् त्व् आह <strong>मरीचिः</strong> ।</p>
<blockquote>
<p>मातुर् ऐक्याद् द्विपितृकौ भ्रातराव् अन्यगोत्रजौ ।<br>
एकाहं सूतकं तत्र त्रिरात्रं मृतके तयोः ॥</p></blockquote>
<p>शूद्रे तु विवाहाभावे षड्वर्षोर्ध्वं जात्याशौचम् इति केचित् । तथा च <strong>काश्यप-अङ्गिरसौ</strong>,</p>
<blockquote>
<p>शूद्रे त्रिवर्षन्यूने तु मृते शुद्धिस् तु पञ्चभिः ।<br>
अत ऊर्ध्वं मृते शूद्रे द्वादशाहो विधीयते ॥<br>
षड्वर्षान्तम् अतीतो यः शूद्रः स म्रियते यदि ।<br>
मासिकं तु भवेच् छौचम्</p></blockquote>
<p>इत्य् <strong>आङ्गिरस</strong>भाषितम् ॥ <strong>मेधातिथिर्</strong> अपि- “प्राग् अष्टमाच् छुचिः प्रोक्तो ऽन्यैस् त्व् आ षोडशाद् बालः” इति । ये ऽपि षोडशाद् बाल्यनिवृत्तिम् आहुस् तेषाम् अप्य् अष्टमाद् ऊर्ध्वं मासिक्य् एव शुद्धिः ।</p>
<blockquote>
<p>ऊर्ध्वं तु षड्भ्यो वर्षेभ्यः शुद्धिः शूद्रस्य मासिकी ।</p></blockquote>
<p>इति <strong>स्मृतेः</strong> अष्टवर्षस्य मास इत्य् अन्यत्रोक्तम् इत्य् आह । <strong>अपरार्के शङ्खस्</strong> तु विवाहाभावे षोडशवर्षोर्ध्वं मासम् आह ।</p>
<blockquote>
<p>अनूढभार्यशूद्रस् तु षोडशाद् वत्सरात् परम् ।<br>
मृत्युं समधिगच्छेच् चेन् मासात् तस्यापि बान्धवाः ॥<br>
शुद्धिं समधिगच्छन्ति नात्र कार्या विचारणा ।</p></blockquote>
<p>इति । यत् तु <strong>मदनपारिजाते हारीतः</strong>,</p>
<blockquote>
<p>आ मौञ्जीबन्धनाद् विप्रः क्षत्रियश् च धनुर्ग्रहात् ।<br>
आ प्रतोदग्रहाद् वैश्यः शूद्रो वस्त्रद्वयग्रहात् ॥</p></blockquote>
<p>इति, तत्रापि वस्त्रद्वयं षोडशवर्षपरम् एव । यत् तु <strong>मदनो</strong> द्वादशे वस्त्रद्वयम् आह तन् निर्मूलम् । अत्र सदसच्छूद्रपरा आपदनापद्विषया व्यवस्था । ऊढकन्यानां तु पितृगृहे प्रसवे एकरात्रम् । मरणे त्रिरात्रम् इति <strong>विज्ञनेश्वर-अपरार्कौ</strong> । <strong>माधवस्</strong> तु प्रसवे ऽपि त्रिरात्रं पित्रोः, एकरात्रं बन्धुवर्गस्य,</p>
<blockquote>
<p>दत्ता नारी पितुर् गेहे सूयेताथ म्रियेत वा ।<br>
तद्बन्धुवर्गस् त्व् एकेन शुचिस् तज्जनकस् त्रिभिः ॥</p></blockquote>
<p>इति <strong>ब्राह्मो</strong>क्तेर् इत्य् आह । <strong>कल्पतरौ शुद्धितत्त्वे</strong> च <strong>कौर्मे</strong> ।</p>
<blockquote>
<p>दत्ता नारी पितुर् गेहे प्रधाने सूयते यदा ।<br>
म्रियते वा तदा तस्याः पिता शुध्येत् त्रिभिर् दिनैः ॥</p></blockquote>
<p>पतिगृहे प्रसवे पित्रादीनाम् आशौचं नास्ति । मृतौ पित्रोस् त्रिरात्रम् अस्त्य् एव,</p>
<blockquote>
<p>प्रत्ताप्रत्तासु योषित्सु संस्कृतासंस्कृतासु च ।<br>
मातापित्रोस् त्रिरात्रं स्याद् इतरेषां यथाविधि ॥</p></blockquote>
<p>इति <strong>माधवीये कार्ष्णाजिनिस्मृतेः</strong> । सोदराणां तु भगिनीमृतौ <strong>शुद्धितत्त्वे कौर्मे</strong> ।</p>
<blockquote>
<p>आ दन्तात् सोदरे सद्य आ चूडाद् एकरात्रकम् ।<br>
आ प्रदानात् त्रिरात्रं स्याद् दशरात्रम् अतः परम् ॥</p></blockquote>
<p><strong>बृहस्पतिस्</strong> तु पक्षिणीम् आह ।</p>
<blockquote>
<p>श्वशुरयोर् भगिन्यां च मातुलान्यां च मातुले ।<br>
पित्रोः स्वसरि तद्वच् च पक्षिणीं क्षपयेन् निशाम् ॥</p></blockquote>
<p>पित्रोर् मृतौ तु <strong>माधवीये वृद्धमनुः</strong> ।</p>
<blockquote>
<p>पित्रोर् उपरमे स्त्रीणाम् ऊढानां तु कथं भवेत् ।<br>
त्रिरात्रेणैव शुद्धिः स्याद् इत्य् आह भगवान् <strong>यमः</strong> ॥</p></blockquote>
<p>भातृभगिन्योः परस्परं पक्षिणी । परस्परमृतौ भ्रातृभगिन्योः पक्षिणी भवेद् इति <strong>ब्राह्मात्</strong> । षडशीतौ चैवम् । <strong>त्रिंशच्छ्लोक्याम्</strong> ।</p>
<blockquote>
<p>प्रेतेष्व् आचार्यमातामहदुहितृसुत-श्रोत्रियर्त्विक्सयाज्यस्वस्रीयेषु त्रिरात्रं त्रिदिवसम् अशुचिः सोदकस् तूभयत्र ।<br>
पक्षिण्याशौचम् ऋत्विग्दुहितृसुतसहाध्यायिबन्धुत्रयान्तेवासिश्वश्रूसुमित्रश्वशुरभगिनिकाभागिनेयप्रयाणे ।<br>
मातामह्यां च पित्रोः स्वसरि च विरतौ मातुले मातुलान्यां चाथो <strong>[१८५]</strong> सज्योतिर् एव स्वविषयनृपतौ ग्रामनाथे च नष्टे ।<br>
शिष्योपाध्यायबन्धुत्रयगुरुतनयाचार्यभार्या-सगोत्रानूचानश्रोत्रियेषु स्वगृहपरमृतौ मातुले चैकरात्रम् ।<br>
रात्रिं सब्रह्मचरिण्य् अथ तु कथम् अपि स्वल्पसम्बन्धयुक्ते स्नानं वासोयुतं स्याद् इदम् अपि सकलं सर्ववर्णेषु तुल्यम् ।</p></blockquote>
<p>अत्र मूलं <strong>माधवीये मिताक्षरायां</strong> च ज्ञेयम् । दौहित्रभागिनेययोर् अनूढयोः पक्षिणी । ऊढयोस् त्रिरात्रम् ।</p>
<blockquote>
<p>संस्थिते पक्षिणीं रात्रिं दौहित्रे भगिनीसुते ।<br>
संस्कृते तु त्रिरात्रं स्याद् इति धर्मो व्यवस्थितः ॥</p></blockquote>
<p>इति <strong>वृद्धमनू</strong>क्तेः । संस्कृते दाहेनेति <strong>गौडाः</strong> । तन् न विशेषवैयर्थ्यात् । यत्रैकमातुलादौ पक्षिण्येकाहाव् उक्तौ तत्र सन्निधिविदेशाभ्यां व्यवस्था । श्रोत्रिये स्वगृहे मृते त्रिरात्रम्,</p>
<blockquote>
<p>श्रोत्रिये तूपसम्पन्ने त्रिरात्रम् अशुचिर् भवेत् ।</p></blockquote>
<p>इति <strong>स्मृतेः</strong> । एकग्रामस्थिते त्व् एकाहः । बन्धुत्रयम् उक्तं <strong>मिताक्षरायाम्</strong> ।</p>
<blockquote>
<p>आत्मपितृष्वसुः पुत्रा आत्ममातृष्वसुः सुताः ।<br>
आत्ममातुलपुत्राश् च विज्ञेया आत्मबान्धवाः ॥<br>
पितुः पितृष्वसुः पुत्राः पितुर् मातृष्वसुः सुताः ।<br>
पितुर् मातुलपुत्राश् च विज्ञेयाः पितृबान्धवाः ॥<br>
मातुः पितृष्वसुः पुत्रा मातुर् मातृष्वसुः सुताः ।<br>
मातुर् मातुलपुत्राश् च विज्ञेया मातृबान्धवाः ॥</p></blockquote>
<p>अत्र पक्षिणी । <strong>गौडास्</strong> तु,</p>
<blockquote>
<p>समानोदकानां त्र्यहो गोत्रजानाम् अहः स्मृतम् ।<br>
मातृबन्धौ गुरौ मित्रे मण्डलाधिपतौ तथा ॥</p></blockquote>
<p>इति <strong>जाबालो</strong>क्तेर् मातृबन्धुष्व् एकाहम् आहुः । यत् तु <strong>माधवीये प्रचेताः</strong>,</p>
<blockquote>
<p>मातृष्वसामातुलयोः श्वश्रूश्वशुरयोर् गुरोः ।<br>
मृते चर्त्विजि याज्ये च त्रिरात्रेण विशुध्यति ॥</p></blockquote>
<p>इति, तत् स्वगृहमृतौ ज्ञेयम् । अन्यत्र तु <strong>वृद्धमनुः</strong> ।</p>
<blockquote>
<p>पित्रोः स्वसरि तद्वच् च पक्षिणीं क्षपयेन् निशाम् ।</p></blockquote>
<p>श्वशुरयोः सन्निधौ त्रिरात्रम् । असन्निधौ पक्षिणी । देशान्तरे एकरात्रम् । शालके ऽपि स्वदेशे एकाहः देशान्तरे स्नानम् । आचार्यपत्नीपुत्रोपाध्यायमातुलश्वशुरश्वश्रूश्वशुर्यसहाध्यायि-शिष्ये ऽप्य् एकरात्रम् इति <strong>माधवीये विष्णू</strong>क्तेः । <strong>हरदत्तो</strong> ऽप्य् एवम् आह । श्वशुर्यः शालकः । <strong>गौडा</strong> अप्य् एवम् । तद् उक्तं <strong>षडशीत्याम्</strong> ।</p>
<blockquote>
<p>एवं पित्रोर् भगिन्यौ ये ये पितामहयोस् तथा ।<br>
ये मातामहयोश् चैव भगिन्यौ तत्प्रजाश् च याः ॥<br>
मातुलाः स्वस्य पित्रोश् च पत्न्यश् चैषां प्रजाश् च याः ।<br>
मातरश् चेति सर्वेषु पक्षिणी स्वगृहे त्र्यहम् ॥</p></blockquote>
<p>एवं श्वशुरजामातृदौहित्रविपदि स्मृतम् । पितामही च पितामहश् चेत्य् एकशेषः । यत् तु <strong>वृद्धमनुः</strong>,</p>
<blockquote>
<p>भगिन्यां संस्कृतायां तु भ्रातर्य् अपि च संस्कृते ।<br>
मित्रे जामातरि प्रेते दौहित्रे भगिनीसुते ॥<br>
शालके तत्सुते चैव सद्यः स्नानेन शुध्यति ।</p></blockquote>
<p>इति, तद् भ्रात्रादौ देशान्तरे शालकसुतजामात्रोः स्वदेशे ज्ञेयम् । <strong>विष्णुपुराणे</strong> ।</p>
<blockquote>
<p>असपिण्डे स्ववेश्मनि मृते एकरात्रम् ।</p></blockquote>
<p>प्रधानगृहमृतौ तु त्रिरात्रम् इति <strong>माधवः</strong> । <strong>शुद्धितत्त्वे बृहन्मनुः</strong> ।</p>
<blockquote>
<p>श्वशूद्रपतिताश् चान्त्या मृताश् च द्विजमन्दिरे ।</p></blockquote>
<p>द्विजेत्य् उपलक्षणं सम्बुद्धिर् वा ।</p>
<blockquote>
<p>शौचं तत्र प्रवक्ष्यामि मनुना भाषितं पुरा ॥<br>
दशरात्राच् छुनि मृते मासाच् छूद्रे भवेच् छुचिः ।<br>
द्वाभ्यां तु पतिते गेहे चान्त्ये मासचतुष्टयात् ॥</p></blockquote>
<blockquote>
<p>अन्त्यजे वर्जयेद् गेहम् इत्य् एवं <strong>मनुर्</strong> अब्रवीत् ।</p></blockquote>
<p>अन्त्यो म्लेच्छः अन्त्यजः श्वकाक इति <strong>वाचस्पतिः</strong> । <strong>मनुः</strong> ।</p>
<blockquote>
<p>द्विजस्य मरणे वेश्म विशुध्यति दिनत्रयात् ।</p></blockquote>
<p><strong>संवर्तः</strong> ।</p>
<blockquote>
<p>गृहशुद्धिं प्रवक्ष्यामि अन्तस्थशवदूषिते ।<br>
प्रोत्सृज्य मृन्मयं भाण्डं सिद्धम् अन्नं तथैव च ॥<br>
गोमयेनोपलिप्याथ छागेन घ्रापयेत् <strong>[१८६]</strong> ततः ।<br>
ब्राह्मणैर् मन्त्रपूतैश् च हिरण्यकुशवारिभिः ॥<br>
सर्वम् अभ्युक्षयेद् वेश्म ततः शुध्यत्य् असंशयम् ।</p></blockquote>
<p>क्रियाकर्तुस् तु मूल्याभावे ऽपि पूर्णाशौचम्,</p>
<blockquote>
<p>निरन्वये सपिण्डे तु मृते सति दयान्वितः ।<br>
तदाशौचं पुरा चीर्त्वा कुर्यात् तु पितृवत् क्रियाम् ॥</p></blockquote>
<p>इति <strong>माधवीये ब्राह्मो</strong>क्तेः । <strong>दिवोदासीये</strong>।</p>
<blockquote>
<p>सगोत्रो वासगोत्रो वा यो ऽग्निं दद्यात् सखे नरः ।<br>
सो ऽपि कुर्यान् नवश्राद्धं शुध्येत् तु दशमे ऽहनि ॥</p></blockquote>
<p>युद्धहते तु <strong>मनुः</strong> ।</p>
<blockquote>
<p>उद्यतैर् आहवे शस्त्रैः क्षत्रधर्महतस्य च ।<br>
सद्यः सन्तिष्ठते यज्ञस् तथा शौचम् इति स्थितिः ॥</p></blockquote>
<p>यज्ञो ऽन्त्यकर्म । सर्वं तद् एवेत्य् अर्थः । यत् तु आहवे ऽपि हतानां च एकरात्रम् अशौचम् इति तद् युद्धक्षते कालान्तरमृते ज्ञेयम् । असन्निधौ स्नानम् । सन्निधाव् एकाह इति <strong>माधवः</strong>। यत् तु <strong>भारते</strong> राजधर्मेषु,</p>
<blockquote>
<p>अशोच्यो हि हतः शूरः स्वर्गलोके महीयते ।<br>
न ह्य् अन्नम् उदकं तस्य न स्नानं नाप्य् अशौचकम् ॥</p></blockquote>
<p>इति श्राद्धादिनिषेधः, स पुत्राद्यभावपरः । अत एव तत्र कर्मादीनां श्राद्धाद्य् उक्तम् । अन्ये तु यतिवद् दशपिण्डनिषेधम् आहुः । <strong>शुद्धितत्त्वे अग्निपुराणे</strong> ।</p>
<blockquote>
<p>दंष्ट्रिभिः शृङ्गिभिर् वापि हता म्लेच्छैश् च तस्करैः ।<br>
ये स्वाम्यर्थे हता यान्ति राजन् स्वर्गं न संशयः ॥<br>
सर्वेषाम् एव वर्णानां क्षत्रियस्य विशेषतः ।</p></blockquote>
<p>यत् तु <strong>बृहस्पतिः</strong>,</p>
<blockquote>
<p>डिम्बाहवे विद्युता च राज्ञा गोविप्रपालने ।<br>
सद्यः शौचं मृतस्याहुस् त्र्यहं वान्ये महर्षयः ॥</p></blockquote>
<p>तत्र शस्त्रं विना तेन वा पराङ्मुखहते त्रिरात्रम् । राज्ञा वध्ये हते सद्यःशौचम् । अन्यत्र त्रिरात्रम् । तत्रैव <strong>व्याघ्रः</strong> ।</p>
<blockquote>
<p>क्षतेन म्रियते यस् तु तस्याशौचं भवेद् द्विधा ।<br>
आसप्ताहात् त्रिरात्रं स्याद् दशरात्रम् अतः परम् ॥<br>
शस्त्राघाते त्र्यहाद् ऊर्ध्वं यदि कश्चित् प्रमीयते ।<br>
आशौचं प्राकृतं तत्र सर्ववर्णेषु नित्यशः ॥</p></blockquote>
<p>शस्त्राघातक्षतं विना शवस्पर्शे निर्हारे च तद्गृहवासे तदन्नाशने च शवजातीयं पूर्णाशौचम् । तद्गृहवासमात्रे त्र्यहः । उभयाभावे एकाहः । भृतिग्रहेण निर्हारे पूर्णो मासः । विजातीयनिर्हारे शवजातीयम् । भृतिग्रहणे द्विगुणम् । आपदि समम् । सोदकनिर्हारे पूर्णम् । शवालङ्करणे ज्ञानतः कृच्छ्रपादः । अज्ञानाद् उपवासः । अनाथसवर्णनिर्हरणे ऽग्निदाने चानन्तफलम् । स्नानमात्रेण शुद्धिः,</p>
<blockquote>
<p>वोढा चैवाग्निदाता च सद्यः स्नात्वा विशुध्यति ।</p></blockquote>
<p>इत्य् <strong>अपरार्के वृद्धपराशरो</strong>क्तेः । मातुलत्वादिसम्बन्धे स्नेहे वा त्रिरात्रम् । <strong>गौतमव्याख्यायां वृद्धात्रिः</strong> ।</p>
<blockquote>
<p>सूतकाद् द्विगुणं शावं शावाद् द्विगुणम् आर्तवम् ।<br>
आर्तवाद् द्विगुणा सूतिस् ततो ऽपि शवदाहकः ॥</p></blockquote>
<p>अनुगमने तु सपिण्डे न दोषः । असपिण्डे तु समवर्णे स्नानं घृताशनं पक्षिणी च । उत्तमे स्नानमात्रम् । रोदने तु शूद्रस्य शूद्रे स्पर्शं विना सञ्चयनात् पूर्वम् एकाहः । ऊर्ध्वं सज्योतिर् इति <strong>माधवः</strong> । <strong>शुद्धितत्त्वे पारस्करः</strong> ।</p>
<blockquote>
<p>अस्थिसञ्चयनाद् ऊर्ध्वं मासं यावद् द्विजातये ।<br>
दिवसेनैव शुध्यन्ति वाससां क्षालनेन च ॥</p></blockquote>
<p>सजातेर् दिवसेनैव त्र्यहात् क्षत्रियवैश्ययोः । सपिण्डानां न दोषः । <strong>मिताक्षरायां</strong> <strong>पारस्करस्</strong> तु,</p>
<blockquote>
<p>मृतस्य बान्धवैः सार्धं कृत्वा तु परिदेवनम् ।<br>
वर्जयेत् तद् अहोरात्रं दानश्राद्धादि कर्म च ॥</p></blockquote>
<p>इति सर्वत्रैकम् आह । आशौच्यन्नभक्षणे त्व् अज्ञाने ऽन्नजरणावधि ज्ञानतः शूद्रस्य स्नानमात्रम् ।</p>
</details>
<details><summary>मूलम्</summary>
<p><strong>[१८२]</strong></p>
<p><strong>अथ शूद्रस्य जात्याशौचम्</strong>।</p>
<p>तत्र <strong>मनु-पराशर-गौतमाद्यैः</strong> “शूद्रो मासेन शुध्यतीति” मासमात्रम् उक्तम् । <strong>याज्ञवल्क्यस्</strong> तु,</p>
<blockquote>
<p>त्रिंशद् दिनानि शूद्रस्य तदर्धं न्यायवर्तिनः ।</p></blockquote>
<p>इति पञ्चयज्ञादिपरसच्छूद्राणां पञ्चदशाहम् आह । <strong>अङ्गिरास्</strong> तु,</p>
<blockquote>
<p>सर्वेषाम् एव वर्णानां सूतके मृतके तथा ।<br>
दशाहाच् छुद्धिर् एतेषाम् इति <strong>शातातपो</strong> ऽब्रवीत् ॥</p></blockquote>
<p>इत्य् आह । <strong>शुद्धितत्त्वे देवलो</strong> ऽपि ।</p>
<blockquote>
<p>आशौचं दशरात्रं तु सर्वेषाम् अपरे विदुः ।<br>
निधने प्रसवे चैव पश्यन्तः कर्मणः फलम् ॥</p></blockquote>
<p>अत्यन्तोत्कृष्टकर्मणो हानौ पीडावतो विप्रपरिचर्यापरम् । शूद्रे दशरात्रम् इति <strong>हारलताकारः</strong> । यत् तु <strong>दक्षः</strong>,</p>
<blockquote>
<p>सद्यः शौचं तथैकाहस् त्र्यहश् चतुरहस् तथा ।<br>
षट्दशद्वादशाहाश् च पक्षो मासस् तथैव च ॥<br>
मरणान्तं तथा चान्यद् दश पक्षास् तु सूतके ॥</p></blockquote>
<p>इति । अत्र मरणानन्तरं सूतकादेर् भिन्नं सद्यः शौचादि । षडहान्तं यायावरादिपरम् ।</p>
<blockquote>
<p>अन्यपूर्वा यस्य गेहे भार्या स्यात् तस्य नित्यशः ।<br>
आशौचं सर्वकार्येषु देहे भवति सर्वदा ॥</p></blockquote>
<p>इति <strong>ब्राह्मो</strong>क्तेर् व्यवस्थेत्य् <strong>अपरार्कादयः</strong> । तत्र विवाहोत्तरं सर्वत्र शूद्रे पूर्णाशौचम् । विवाहाभावे ऽपि निर्गुणानां षडब्दोर्ध्वं मास इति <strong>गौडाः</strong> । सगुणानां विवाहाभावे षोडशाब्दोर्ध्वं मास इत्य् <strong>अपरार्कः</strong> । अत्रापदनापद्विषया गुणवदगुणपरा देशभेदाद् वा व्यवस्था । द्विजदासादीनां तु स्वाम्याशौचम् एव,</p>
<blockquote>
<p>दासी दासश् च सर्वे वै यस्य वर्णस्य यो भवेत् ।<br>
तद्वर्णस्य भवेच् छौचं दास्या मासस् तु सूतकम् ॥</p></blockquote>
<p>इत्य् <strong>आङ्गिरसो</strong>क्तेः । <strong>शातातपः</strong>: “तदाश्रितस्य तद्वत् स्यात्” इति । तं द्विजम् आश्रित इत्य् अर्थः । अन्येषां कुण्डगोलकादीनां सूतादीनां च प्रतिलोमानां मासम् आशौचम्,</p>
<blockquote>
<p>शूद्राणां तु सधर्माणः सर्वे ऽपध्वंसजाः स्मृताः ।</p></blockquote>
<p>इति <strong>मनू</strong>क्तेः । अपध्वंसजा व्यभिचारजाः ।</p>
<blockquote>
<p>शौचाशौचे प्रकुर्वीरन् शूद्रवद् वर्णसङ्कराः ।</p></blockquote>
<p>इति <strong>शुद्धितत्त्वे</strong> ब्राह्माच् च म्लेच्छादीनां तु नाशौचम् । केवलं मलापकर्षणार्थं मूत्रपुरीषवच् छौचमात्रम् इति <strong>विज्ञानेश्वरः</strong> । तत्र सूतके मातृवर्जम् अस्पृश्यत्वं नास्ति,</p>
<blockquote>
<p>सूतके सूतिकावर्जं संस्पर्शो न निषिध्यते ।</p></blockquote>
<p>इत्य् <strong>आङ्गिरसो</strong>क्तेः । पितुर् अपि स्नानोर्ध्वम्,</p>
<blockquote>
<p>माता शुद्ध्येद् दशाहेन स्नानात् तु स्पर्शनं पितुः ।</p></blockquote>
<p>इति <strong>स्मृतेः</strong> । शौचे तु <strong>देवलः</strong> ।</p>
<blockquote>
<p>स्वाशौचकालाद् विज्ञेयं स्पर्शनं तु त्रिभागतः ।</p></blockquote>
<p>इदम् अल्पे । पूर्णाशौचे त्व् <strong>अङ्गिराः</strong> ।</p>
<blockquote>
<p>दशाहादित्रिभागेन कृते सञ्चयने क्रमात् ।<br>
अङ्गस्पर्शनम् इच्छन्ति वर्णानां तत्त्वदर्शिनः ॥</p></blockquote>
<p>इदं कलौ निषिद्धम्, <strong>[१८३]</strong></p>
<blockquote>
<p>अस्थिसञ्चयनाद् ऊर्ध्वम् अङ्गस्पर्शनम् एव च ।</p></blockquote>
<p>इति <strong>हेमाद्राव् आदिपुराणे</strong> कलिवर्ज्येषूक्तेः । सूतिकायास् तु दशाह एव,</p>
<blockquote>
<p>सूतिका सर्ववर्णेषु दशरात्रेण शुध्यति ।<br>
ऋतौ च न पृथक्शौचं सर्ववर्णेष्व् अयं विधिः ।</p></blockquote>
<p>इति <strong>प्रचेतसो</strong>क्तेः । यत् तु <strong>ब्राह्म</strong>,</p>
<blockquote>
<p>ब्राह्मणी क्षत्रिया वैश्या प्रसूता दशभिर् दिनैः ।<br>
गतैः शूद्रा च संस्पृश्या त्रयोदशभिर् एव च ॥</p></blockquote>
<p>इति, तद् असच्छूद्रपरम् । कर्मार्हतां त्व् आह <strong>पैठीनसिः</strong> ।</p>
<blockquote>
<p>सूतिकां पुत्रवतीं विंशतिरात्रेण कर्माणि कारयेन् मासेन स्त्रीजननीम् ।</p></blockquote>
<p>एतच् च विंशतिरात्रम् आशौचोत्तरं ज्ञेयम् । अन्यथा मासाशौचे सपिण्डानाम् आशौचे मध्ये तस्याः कर्मार्हतेत्य् अनौचित्यात्, दशरात्रपर्यन्तं विधिवैषम्याच् च । <strong>आपस्तम्बः</strong> ।</p>
<blockquote>
<p>क्षत्रविट्शूद्रजातीनां ये स्तो मृतकसूतके ।<br>
तेषां तु पैतृकं शौचं विभक्तानां तु मातृकम् ॥</p></blockquote>
<p>इति । <strong>मनुः</strong> ।</p>
<blockquote>
<p>दशाहं शावम् आशौचं सपिण्डेषु विधीयते ।</p></blockquote>
<p>दशाहपदं स्वाशौचपरम् । <strong>तथा</strong> ।</p>
<blockquote>
<p>शवस्पृशो विशुध्यन्ति त्र्यहात् तूदकदायिनः ।</p></blockquote>
<p>सोदका इत्य् अर्थः । <strong>अग्निपुराणे</strong> ।</p>
<blockquote>
<p>सपिण्डता तु सर्वेषां गोत्रतः साप्तपौरुषी ।<br>
समानोदकभावश् च निवर्तेताचतुर्दशात् ॥<br>
जन्मनामस्मृतेर् एके तत्परं गोत्रम् उच्यते ।<br>
समानोदकानां तु त्र्यहो गोत्रजानाम् अहः स्मृतम् ॥</p></blockquote>
<p><strong>प्रयोगपारिजाते अग्निस्मृतौ</strong> ।</p>
<blockquote>
<p>स्त्रीजन्मनि सपिण्डश् च सोदकश् च त्र्यहाच् छुचिः ।<br>
स्त्रीषु त्रिपुरुषं ज्ञेयं सपिण्डत्वं द्विजोत्तमाः ॥</p></blockquote>
<p><strong>वसिष्ठः</strong> ।</p>
<blockquote>
<p>अप्रत्तानां तु स्त्रीणां त्रिपुरुषी विज्ञायते ।</p></blockquote>
<p>इदम् आशौचम् औरसस्यैव । दत्तकाद्येकादशपुत्राणां जनने मरणे वा द्वयोः पित्रोस् त्रिरात्रम् एव । तद् उक्तं <strong>स्मृतिकौमुद्यां ब्राह्मे</strong> ।</p>
<blockquote>
<p>औरसो यदि नो पुत्रस् त्व् अथ वा पुत्रिकासुतः ।<br>
विद्यते तत्र तेषां तु विज्ञेयाः क्षेत्रजादयः ॥<br>
दत्तकश् च स्वयं दत्तः कृत्रिमः क्रीत एव च ।</p></blockquote>
<p>इत्य् उपक्रम्य,</p>
<blockquote>
<p>एकादश पृथग्गोत्रा वंशमात्रकरास् तु ते ।<br>
श्राद्धादि दासवत् सर्वे तेषां कुर्वन्ति नित्यशः ॥<br>
सूतके मृतके वापि त्र्यहाशौचस्य भागिनः ।</p></blockquote>
<p><strong>शुद्धितत्त्वे</strong>ऽप्य् एवम् । एवं जनकस्यापि,</p>
<blockquote>
<p>बैजिकाद् अभिसम्बन्धाद् अनुरुन्ध्याद् अघं त्र्यहम् ।</p></blockquote>
<p>इति <strong>मनू</strong>क्तेः । एवं जनकपालकपितृमातृमृतौ दत्तकानाम् त्र्यहम् एव । अयं च त्र्यहो विप्रपरः । शूद्राणां त्व् अत्र द्वादशाहः ।</p>
<blockquote>
<p>यत्र त्रिरात्रं विप्राणाम् आशौचं सम्प्रदृश्यते ।<br>
तत्र शूद्रे द्वादशाहं षण् णव क्षत्रवैश्ययोः ॥</p></blockquote>
<p>इति <strong>ऋष्यशृङ्गो</strong>क्तेर् इति <strong>मदनपालः</strong> । यत्र वर्णविशेषानुपादानेन त्रिरात्रं यथा सोदके दत्तकादौ च तत्र द्वादशाहः शूद्रे । न तु वयोवस्थानिमित्ते,</p>
<blockquote>
<p>तुल्ये वयसि सर्वेषाम् अतिक्रान्ते तथैव च ।</p></blockquote>
<p>इति <strong>व्याघ्रपादो</strong>क्तेः । <strong>ऋष्यशृङ्गा</strong>दिवचनानि शिष्टविगानान् नादर्तव्यानीति <strong>विज्ञानेश्वरादयः</strong> । देशभेदाद् व्यवस्थेति <strong>मदनपालः</strong> । एवं व्यभिचारिणीनां स्त्रीणां दत्तकादीनां च प्रसवे मरणे च पूर्वापरभर्त्रोः पित्रोश् च त्रिरात्रम् । तथा च त्रिरात्रानुवृत्तौ <strong>विष्णुः</strong> ।</p>
<blockquote>
<p>अनौरसेषु पुत्रेषु जातेषु च मृतेषु च ।<br>
परपूर्वासु भार्यासु प्रसूतासु मृतासु च ॥</p></blockquote>
<p><strong>मरीचिः</strong> ।</p>
<blockquote>
<p>सूतके मृतके चैव त्रिरात्रं परपूर्वयोः ।<br>
एकाहस् तु सपिण्डानां त्रिरात्रं यत्र वै पितुः ॥</p></blockquote>
<p>यत् तु <strong>याज्ञवल्क्यः</strong>,</p>
<blockquote>
<p>अनौरसेषु पुत्रेषु भार्यास्व् अन्यगतासु च ।</p></blockquote>
<p>इत्य् अहोरात्रम् आह, तत् सपिण्डपरं देशपरं वा । परपत्नीसुता दत्तादयः । <strong>बृहस्पतिः</strong> ।</p>
<blockquote>
<p>अन्याश्रितेषु दारेषु परपत्नीषु तेषु च ।<br>
मृतेष्व् आप्लुत्य शुध्येत् तु त्रिरात्रेण द्विजोत्तमः<sup id="fnref1:1"><a href="#fn:1" class="footnote-ref" role="doc-noteref">1</a></sup> ॥</p></blockquote>
<p><strong>[१८४]</strong> <strong>माधवीये हारीतः</strong> ।</p>
<blockquote>
<p>परपूर्वासु भार्यासु पुत्रेषु च कृतेषु<sup id="fnref1:2"><a href="#fn:2" class="footnote-ref" role="doc-noteref">2</a></sup> च ।<br>
भर्तृपित्रोस् त्रिरात्रं स्याद् एकाहस् तु सपिण्डतः ॥</p></blockquote>
<p>शूद्रे तु द्वादशरात्रं प्राग् उक्तम् । परपत्नी स्वयं सङ्गृहीता परपूर्वा । इदं सवर्णासु । हीनवर्णासु तु आशौचाभावः,</p>
<blockquote>
<p>आशौचं तु त्रिरात्रं स्यात् समवर्णेषु निश्चितम् ।</p></blockquote>
<p>इति <strong>ब्राह्मो</strong>क्तेः । पूर्वापरभर्तुर् उत्पन्नपुत्रयोस् त्व् आह <strong>मरीचिः</strong> ।</p>
<blockquote>
<p>मातुर् ऐक्याद् द्विपितृकौ भ्रातराव् अन्यगोत्रजौ ।<br>
एकाहं सूतकं तत्र त्रिरात्रं मृतके तयोः ॥</p></blockquote>
<p>शूद्रे तु विवाहाभावे षड्वर्षोर्ध्वं जात्याशौचम् इति <u>केचित्</u> । तथा च <strong>काश्यप-अङ्गिरसौ</strong>,</p>
<blockquote>
<p>शूद्रे त्रिवर्षन्यूने तु मृते शुद्धिस् तु पञ्चभिः ।<br>
अत ऊर्ध्वं मृते शूद्रे द्वादशाहो विधीयते ॥<br>
षड्वर्षान्तम् अतीतो यः शूद्रः स म्रियते यदि ।<br>
मासिकं तु भवेच् छौचम्</p></blockquote>
<p>इत्य् <strong>आङ्गिरस</strong>भाषितम् ॥ <strong>मेधातिथिर्</strong> अपि- “प्राग् अष्टमाच् छुचिः प्रोक्तो ऽन्यैस् त्व् आ षोडशाद् बालः” इति । ये ऽपि षोडशाद् बाल्यनिवृत्तिम् आहुस् तेषाम् अप्य् अष्टमाद् ऊर्ध्वं मासिक्य् एव शुद्धिः ।</p>
<blockquote>
<p>ऊर्ध्वं तु षड्भ्यो वर्षेभ्यः शुद्धिः शूद्रस्य मासिकी ।</p></blockquote>
<p>इति <strong>स्मृतेः</strong> अष्टवर्षस्य मास इत्य् अन्यत्रोक्तम् इत्य् आह । <strong>अपरार्के शङ्खस्</strong> तु विवाहाभावे षोडशवर्षोर्ध्वं मासम् आह ।</p>
<blockquote>
<p>अनूढभार्यशूद्रस् तु षोडशाद् वत्सरात् परम् ।<br>
मृत्युं समधिगच्छेच् चेन् मासात् तस्यापि बान्धवाः ॥<br>
शुद्धिं समधिगच्छन्ति नात्र कार्या विचारणा ।</p></blockquote>
<p>इति । यत् तु <strong>मदनपारिजाते हारीतः</strong>,</p>
<blockquote>
<p>आ मौञ्जीबन्धनाद् विप्रः क्षत्रियश् च धनुर्ग्रहात् ।<br>
आ प्रतोदग्रहाद् वैश्यः शूद्रो वस्त्रद्वयग्रहात् ॥</p></blockquote>
<p>इति, तत्रापि वस्त्रद्वयं षोडशवर्षपरम् एव । यत् तु <strong>मदनो</strong> द्वादशे वस्त्रद्वयम् आह तन् निर्मूलम् । अत्र सदसच्छूद्रपरा आपदनापद्विषया व्यवस्था । ऊढकन्यानां तु पितृगृहे प्रसवे एकरात्रम् । मरणे त्रिरात्रम् इति <strong>विज्ञनेश्वर-अपरार्कौ</strong> । <strong>माधवस्</strong> तु प्रसवे ऽपि त्रिरात्रं पित्रोः, एकरात्रं बन्धुवर्गस्य,</p>
<blockquote>
<p>दत्ता नारी पितुर् गेहे सूयेताथ म्रियेत वा ।<br>
तद्बन्धुवर्गस् त्व् एकेन शुचिस् तज्जनकस् त्रिभिः ॥</p></blockquote>
<p>इति <strong>ब्राह्मो</strong>क्तेर् इत्य् आह । <strong>कल्पतरौ शुद्धितत्त्वे</strong> च <strong>कौर्मे</strong> ।</p>
<blockquote>
<p>दत्ता नारी पितुर् गेहे प्रधाने सूयते यदा ।<br>
म्रियते वा तदा तस्याः पिता शुध्येत् त्रिभिर् दिनैः ॥</p></blockquote>
<p>पतिगृहे प्रसवे पित्रादीनाम् आशौचं नास्ति । मृतौ पित्रोस् त्रिरात्रम् अस्त्य् एव,</p>
<blockquote>
<p>प्रत्ताप्रत्तासु योषित्सु संस्कृतासंस्कृतासु च ।<br>
मातापित्रोस् त्रिरात्रं स्याद् इतरेषां यथाविधि ॥</p></blockquote>
<p>इति <strong>माधवीये कार्ष्णाजिनिस्मृतेः</strong> । सोदराणां तु भगिनीमृतौ <strong>शुद्धितत्त्वे कौर्मे</strong> ।</p>
<blockquote>
<p>आ दन्तात् सोदरे सद्य आ चूडाद् एकरात्रकम् ।<br>
आ प्रदानात् त्रिरात्रं स्याद् दशरात्रम् अतः परम् ॥</p></blockquote>
<p><strong>बृहस्पतिस्</strong> तु पक्षिणीम् आह ।</p>
<blockquote>
<p>श्वशुरयोर् भगिन्यां च मातुलान्यां च मातुले ।<br>
पित्रोः स्वसरि तद्वच् च पक्षिणीं क्षपयेन् निशाम् ॥</p></blockquote>
<p>पित्रोर् मृतौ तु <strong>माधवीये वृद्धमनुः</strong> ।</p>
<blockquote>
<p>पित्रोर् उपरमे स्त्रीणाम् ऊढानां तु कथं भवेत् ।<br>
त्रिरात्रेणैव शुद्धिः स्याद् इत्य् आह भगवान् <strong>यमः</strong> ॥</p></blockquote>
<p>भातृभगिन्योः परस्परं पक्षिणी । परस्परमृतौ भ्रातृभगिन्योः पक्षिणी भवेद् इति <strong>ब्राह्मात्</strong> । षडशीतौ चैवम् । <strong>त्रिंशच्छ्लोक्याम्</strong> ।</p>
<blockquote>
<p>प्रेतेष्व् आचार्यमातामहदुहितृसुत-श्रोत्रियर्त्विक्सयाज्यस्वस्रीयेषु त्रिरात्रं त्रिदिवसम् अशुचिः सोदकस् तूभयत्र ।<br>
पक्षिण्याशौचम् ऋत्विग्दुहितृसुतसहाध्यायिबन्धुत्रयान्तेवासिश्वश्रूसुमित्रश्वशुरभगिनिकाभागिनेयप्रयाणे ।<br>
मातामह्यां च पित्रोः स्वसरि च विरतौ मातुले मातुलान्यां चाथो <strong>[१८५]</strong> सज्योतिर् एव स्वविषयनृपतौ ग्रामनाथे च नष्टे ।<br>
शिष्योपाध्यायबन्धुत्रयगुरुतनयाचार्यभार्या-सगोत्रानूचानश्रोत्रियेषु स्वगृहपरमृतौ मातुले चैकरात्रम् ।<br>
रात्रिं सब्रह्मचरिण्य् अथ तु कथम् अपि स्वल्पसम्बन्धयुक्ते स्नानं वासोयुतं स्याद् इदम् अपि सकलं सर्ववर्णेषु तुल्यम् ।</p></blockquote>
<p>अत्र मूलं <strong>माधवीये मिताक्षरायां</strong> च ज्ञेयम् । दौहित्रभागिनेययोर् अनूढयोः पक्षिणी । ऊढयोस् त्रिरात्रम् ।</p>
<blockquote>
<p>संस्थिते पक्षिणीं रात्रिं दौहित्रे भगिनीसुते ।<br>
संस्कृते तु त्रिरात्रं स्याद् इति धर्मो व्यवस्थितः ॥</p></blockquote>
<p>इति <strong>वृद्धमनू</strong>क्तेः । संस्कृते दाहेनेति <strong>गौडाः</strong> । <u>तन् न</u> विशेषवैयर्थ्यात् । यत्रैकमातुलादौ पक्षिण्येकाहाव् उक्तौ तत्र सन्निधिविदेशाभ्यां व्यवस्था । श्रोत्रिये स्वगृहे मृते त्रिरात्रम्,</p>
<blockquote>
<p>श्रोत्रिये तूपसम्पन्ने त्रिरात्रम् अशुचिर् भवेत् ।</p></blockquote>
<p>इति <strong>स्मृतेः</strong> । एकग्रामस्थिते त्व् एकाहः । बन्धुत्रयम् उक्तं <strong>मिताक्षरायाम्</strong> ।</p>
<blockquote>
<p>आत्मपितृष्वसुः पुत्रा आत्ममातृष्वसुः सुताः ।<br>
आत्ममातुलपुत्राश् च विज्ञेया आत्मबान्धवाः ॥<br>
पितुः पितृष्वसुः पुत्राः पितुर् मातृष्वसुः सुताः ।<br>
पितुर् मातुलपुत्राश् च विज्ञेयाः पितृबान्धवाः ॥<br>
मातुः पितृष्वसुः पुत्रा मातुर् मातृष्वसुः सुताः ।<br>
मातुर् मातुलपुत्राश् च विज्ञेया मातृबान्धवाः ॥</p></blockquote>
<p>अत्र पक्षिणी । <strong>गौडास्</strong> तु,</p>
<blockquote>
<p>समानोदकानां त्र्यहो गोत्रजानाम् अहः स्मृतम् ।<br>
मातृबन्धौ गुरौ मित्रे मण्डलाधिपतौ तथा ॥</p></blockquote>
<p>इति <strong>जाबालो</strong>क्तेर् मातृबन्धुष्व् एकाहम् आहुः । यत् तु <strong>माधवीये प्रचेताः</strong>,</p>
<blockquote>
<p>मातृष्वसामातुलयोः श्वश्रूश्वशुरयोर् गुरोः ।<br>
मृते चर्त्विजि याज्ये च त्रिरात्रेण विशुध्यति ॥</p></blockquote>
<p>इति, तत् स्वगृहमृतौ ज्ञेयम् । अन्यत्र तु <strong>वृद्धमनुः</strong> ।</p>
<blockquote>
<p>पित्रोः स्वसरि तद्वच् च पक्षिणीं क्षपयेन् निशाम् ।</p></blockquote>
<p>श्वशुरयोः सन्निधौ त्रिरात्रम् । असन्निधौ पक्षिणी । देशान्तरे एकरात्रम् । शालके ऽपि स्वदेशे एकाहः देशान्तरे स्नानम् । आचार्यपत्नीपुत्रोपाध्यायमातुलश्वशुरश्वश्रूश्वशुर्यसहाध्यायि-शिष्ये ऽप्य् एकरात्रम् इति <strong>माधवीये विष्णू</strong>क्तेः । <strong>हरदत्तो</strong> ऽप्य् एवम् आह । श्वशुर्यः शालकः । <strong>गौडा</strong> अप्य् एवम् । तद् उक्तं <strong>षडशीत्याम्</strong> ।</p>
<blockquote>
<p>एवं पित्रोर् भगिन्यौ ये ये पितामहयोस् तथा ।<br>
ये मातामहयोश् चैव भगिन्यौ तत्प्रजाश् च याः ॥<br>
मातुलाः स्वस्य पित्रोश् च पत्न्यश् चैषां प्रजाश् च याः ।<br>
मातरश् चेति सर्वेषु पक्षिणी स्वगृहे त्र्यहम् ॥</p></blockquote>
<p>एवं श्वशुरजामातृदौहित्रविपदि स्मृतम् । पितामही च पितामहश् चेत्य् एकशेषः । यत् तु <strong>वृद्धमनुः</strong>,</p>
<blockquote>
<p>भगिन्यां संस्कृतायां तु भ्रातर्य् अपि च संस्कृते ।<br>
मित्रे जामातरि प्रेते दौहित्रे भगिनीसुते ॥<br>
शालके तत्सुते चैव सद्यः स्नानेन शुध्यति ।</p></blockquote>
<p>इति, तद् भ्रात्रादौ देशान्तरे शालकसुतजामात्रोः स्वदेशे ज्ञेयम् । <strong>विष्णुपुराणे</strong> ।</p>
<blockquote>
<p>असपिण्डे स्ववेश्मनि मृते एकरात्रम् ।</p></blockquote>
<p>प्रधानगृहमृतौ तु त्रिरात्रम् इति <strong>माधवः</strong> । <strong>शुद्धितत्त्वे बृहन्मनुः</strong> ।</p>
<blockquote>
<p>श्वशूद्रपतिताश् चान्त्या मृताश् च द्विजमन्दिरे ।</p></blockquote>
<p>द्विजेत्य् उपलक्षणं सम्बुद्धिर् वा ।</p>
<blockquote>
<p>शौचं तत्र प्रवक्ष्यामि मनुना भाषितं पुरा ॥<br>
दशरात्राच् छुनि मृते मासाच् छूद्रे भवेच् छुचिः ।<br>
द्वाभ्यां तु पतिते गेहे चान्त्ये मासचतुष्टयात् ॥</p></blockquote>
<blockquote>
<p>अन्त्यजे वर्जयेद् गेहम् इत्य् एवं <strong>मनुर्</strong> अब्रवीत् ।</p></blockquote>
<p>अन्त्यो म्लेच्छः अन्त्यजः श्वकाक इति <strong>वाचस्पतिः</strong> । <strong>मनुः</strong> ।</p>
<blockquote>
<p>द्विजस्य मरणे वेश्म विशुध्यति दिनत्रयात् ।</p></blockquote>
<p><strong>संवर्तः</strong> ।</p>
<blockquote>
<p>गृहशुद्धिं प्रवक्ष्यामि अन्तस्थशवदूषिते ।<br>
प्रोत्सृज्य मृन्मयं भाण्डं सिद्धम् अन्नं तथैव च ॥<br>
गोमयेनोपलिप्याथ छागेन घ्रापयेत् <strong>[१८६]</strong> ततः ।<br>
ब्राह्मणैर् मन्त्रपूतैश् च हिरण्यकुशवारिभिः ॥<br>
सर्वम् अभ्युक्षयेद् वेश्म ततः शुध्यत्य् असंशयम् ।</p></blockquote>
<p>क्रियाकर्तुस् तु मूल्याभावे ऽपि पूर्णाशौचम्,</p>
<blockquote>
<p>निरन्वये सपिण्डे तु मृते सति दयान्वितः ।<br>
तदाशौचं पुरा चीर्त्वा कुर्यात् तु पितृवत् क्रियाम् ॥</p></blockquote>
<p>इति <strong>माधवीये ब्राह्मो</strong>क्तेः । <strong>दिवोदासीये</strong>।</p>
<blockquote>
<p>सगोत्रो वासगोत्रो वा यो ऽग्निं दद्यात् सखे नरः ।<br>
सो ऽपि कुर्यान् नवश्राद्धं शुध्येत् तु दशमे ऽहनि ॥</p></blockquote>
<p>युद्धहते तु <strong>मनुः</strong> ।</p>
<blockquote>
<p>उद्यतैर् आहवे शस्त्रैः क्षत्रधर्महतस्य च ।<br>
सद्यः सन्तिष्ठते यज्ञस् तथा शौचम् इति स्थितिः ॥</p></blockquote>
<p>यज्ञो ऽन्त्यकर्म । सर्वं तद् एवेत्य् अर्थः । यत् तु आहवे ऽपि हतानां च एकरात्रम् अशौचम् इति तद् युद्धक्षते कालान्तरमृते ज्ञेयम् । असन्निधौ स्नानम् । सन्निधाव् एकाह इति <strong>माधवः</strong>। यत् तु <strong>भारते</strong> राजधर्मेषु,</p>
<blockquote>
<p>अशोच्यो हि हतः शूरः स्वर्गलोके महीयते ।<br>
न ह्य् अन्नम् उदकं तस्य न स्नानं नाप्य् अशौचकम् ॥</p></blockquote>
<p>इति श्राद्धादिनिषेधः, स पुत्राद्यभावपरः । अत एव तत्र कर्मादीनां श्राद्धाद्य् उक्तम् । <u>अन्ये</u> तु यतिवद् दशपिण्डनिषेधम् आहुः । <strong>शुद्धितत्त्वे अग्निपुराणे</strong> ।</p>
<blockquote>
<p>दंष्ट्रिभिः शृङ्गिभिर् वापि हता म्लेच्छैश् च तस्करैः ।<br>
ये स्वाम्यर्थे हता यान्ति राजन् स्वर्गं न संशयः ॥<br>
सर्वेषाम् एव वर्णानां क्षत्रियस्य विशेषतः ।</p></blockquote>
<p>यत् तु <strong>बृहस्पतिः</strong>,</p>
<blockquote>
<p>डिम्बाहवे विद्युता च राज्ञा गोविप्रपालने ।<br>
सद्यः शौचं मृतस्याहुस् त्र्यहं वान्ये महर्षयः ॥</p></blockquote>
<p>तत्र शस्त्रं विना तेन वा पराङ्मुखहते त्रिरात्रम् । राज्ञा वध्ये हते सद्यःशौचम् । अन्यत्र त्रिरात्रम् । तत्रैव <strong>व्याघ्रः</strong> ।</p>
<blockquote>
<p>क्षतेन म्रियते यस् तु तस्याशौचं भवेद् द्विधा ।<br>
आसप्ताहात् त्रिरात्रं स्याद् दशरात्रम् अतः परम् ॥<br>
शस्त्राघाते त्र्यहाद् ऊर्ध्वं यदि कश्चित् प्रमीयते ।<br>
आशौचं प्राकृतं तत्र सर्ववर्णेषु नित्यशः ॥</p></blockquote>
<p>शस्त्राघातक्षतं विना शवस्पर्शे निर्हारे च तद्गृहवासे तदन्नाशने च शवजातीयं पूर्णाशौचम् । तद्गृहवासमात्रे त्र्यहः । उभयाभावे एकाहः । भृतिग्रहेण निर्हारे पूर्णो मासः । विजातीयनिर्हारे शवजातीयम् । भृतिग्रहणे द्विगुणम् । आपदि समम् । सोदकनिर्हारे पूर्णम् । शवालङ्करणे ज्ञानतः कृच्छ्रपादः । अज्ञानाद् उपवासः । अनाथसवर्णनिर्हरणे ऽग्निदाने चानन्तफलम् । स्नानमात्रेण शुद्धिः,</p>
<blockquote>
<p>वोढा चैवाग्निदाता च सद्यः स्नात्वा विशुध्यति ।</p></blockquote>
<p>इत्य् <strong>अपरार्के वृद्धपराशरो</strong>क्तेः । मातुलत्वादिसम्बन्धे स्नेहे वा त्रिरात्रम् । <strong>गौतमव्याख्यायां वृद्धात्रिः</strong> ।</p>
<blockquote>
<p>सूतकाद् द्विगुणं शावं शावाद् द्विगुणम् आर्तवम् ।<br>
आर्तवाद् द्विगुणा सूतिस् ततो ऽपि शवदाहकः ॥</p></blockquote>
<p>अनुगमने तु सपिण्डे न दोषः । असपिण्डे तु समवर्णे स्नानं घृताशनं पक्षिणी च । उत्तमे स्नानमात्रम् । रोदने तु शूद्रस्य शूद्रे स्पर्शं विना सञ्चयनात् पूर्वम् एकाहः । ऊर्ध्वं सज्योतिर् इति <strong>माधवः</strong> । <strong>शुद्धितत्त्वे पारस्करः</strong> ।</p>
<blockquote>
<p>अस्थिसञ्चयनाद् ऊर्ध्वं मासं यावद् द्विजातये ।<br>
दिवसेनैव शुध्यन्ति वाससां क्षालनेन च ॥</p></blockquote>
<p>सजातेर् दिवसेनैव त्र्यहात् क्षत्रियवैश्ययोः । सपिण्डानां न दोषः । <strong>मिताक्षरायां</strong> <strong>पारस्करस्</strong> तु,</p>
<blockquote>
<p>मृतस्य बान्धवैः सार्धं कृत्वा तु परिदेवनम् ।<br>
वर्जयेत् तद् अहोरात्रं दानश्राद्धादि कर्म च ॥</p></blockquote>
<p>इति सर्वत्रैकम् आह । आशौच्यन्नभक्षणे त्व् अज्ञाने ऽन्नजरणावधि ज्ञानतः शूद्रस्य स्नानमात्रम् ।</p>
</details>
<details><summary>मराठी</summary>
<p>यानन्तर शूद्रास जात्याशीच माङ्गतो.</p>
<p>याविषयी-मनु, पराशर, गीतमादिकान्नी-&ldquo;शूद्र एक महिन्यानन्तर शुद्ध होतो,&rdquo; असे १ मासपर्यम्त शूद्राम आशाच माङ्गितलं आहे. याज्ञवल्क्याने तर, &ldquo;असच्छूद्र १ मासाने, व पञ्चमहायज्ञादि करणारा अर्थात् मिष्ठ शूद्र १५ दिवमान्नी शुद्ध होतो,&rdquo; असे साङ्गितले आहे. अङ्गिग तर, &ldquo;सर्व वर्णाम्स सूतक व मृताशौच १० दिवस धर ल्याने शुद्धि होते, असे शातातपाचं मत आहे,&rdquo; असे ह्मणतो. भुद्धितचाम्त देवलही प्रणतो की, &ldquo;सर्व वर्णाम, त्याञ्चा कोणी मेला किंवा जन्मला असतां १० दिवस आशीच. शूद्रास ३० दिवस आशौच असणं हे साधारण रीत्या योग्य आहे; परन्तु, तन्निमित्त अति उत्कृष्ट कर्माची हानि होत असेल, अथवा अति पीडा झाल्यामुळे तितके दिवस धरवत नसेल अथवा त्यामुळे विप्रसेवेत अन्तर पडत असल्यास, त्यानं दशरात्र आशाच धरावें,&rdquo; असे हारलताकर्ता ह्मणतो. में दक्षाने झटले आहे की, “तत्काल शुद्धि, तसम्च १।३। । ४ ।। १० । १२ । १५ । दिवस, एक मास किंवा मरणपर्यम्त आशीच धरावेम्; असे सूतकाविषयी १० पक्ष आहेत.&quot; ते सूतकादिकांहून भिन्न आहे. सद्यः शुद्धीपासून ६ दिवसपर्यन्तचे जे पक्ष साङ्गितले आहेत, ते यायावरादिपर<sup id="fnref:3"><a href="#fn:3" class="footnote-ref" role="doc-noteref">3</a></sup> आहेत, व जे आमरणपर्यम्त आशौच साङ्गितले आहे तें-&ldquo;विवाहित स्त्रीशी ज्याने विवाह करून घेतला असेल, व ती ज्याच्या घराम्त राहत असेल, त्यास नेहमी सर्व कार्याविषयी आशौच आहे,&rdquo; असे ब्रह्मपुराणाम्त साङ्गितले आहे.</p>
<p>यावरून &ldquo;तो पक्ष पुनर्विवाह करून घेणाऱ्यास लागू आहे. अशी त्या व चनाची व्यवस्था करावी,&rdquo; असें अपरार्कादिक ह्मणतात. शूद्रास विवाहानन्तर सर्वत्र पूर्ण ( ३० दिवस ) आशौच आहे. &ldquo;कदाचित् विवाह न झाल्यास, निर्गुण शूद्राम्स ६ वर्षान्नं तर १ मास,&rdquo; असे गौड ह्मणतात. &ldquo;धर्मिष्ठ शूद्राम्स विवाहाच्या अभावींही १६ वर्षांवर १ मास आशौच,” असें अपरार्क ह्मणतो. येथे आपत्ति व तद्भिन्नकाल, गुणवान् व निर्गुणी, व देशभेद इत्यादिकान्नी व्यवस्था जाणावी. विप्रसेवा करणाऱ्या शूद्रांस, ज्याञ्ची ते सेवा करितील त्याञ्चेच आशौच आहे. कारण-&ldquo;ज्या वर्णाचे जे दास किंवा दासी होतील त्यान्नी त्या वर्णाचे आशौच धरावेम्; पण दासीम्स १ मास धरले पाहिजे,&rdquo; असें अङ्गिरा ह्मणतो. शातातप ह्मणतो-&rdquo; ज्याचा जो आश्रित (सेवक ) त्यास यजमानासम आशौच.&quot; अन्य कुण्डङ्गोलकादिक व सूतादिक प्रतिलोम वर्णास १ मास आशौच आहे. कारण &ldquo;व्यभिचारापासून झालेले सर्व वर्ण शूद्रसमानधर्मे होत,&rsquo; असें मनुवचन आहे. &ldquo;शुद्धता व आशौच, ही सङ्कर वर्णान्नी शूद्रवत् करावी,&rdquo; असें शुद्धितत्त्वाम्त ब्रह्मपुराणवचन आहे. म्लेञ्च्छादिकाम्स आशौच नाही. &ldquo;केवल मल. दूरीकरणार्थ मूत्रपुरीषवत् त्यान्नी शौच करावें,&rdquo; असें विज्ञानेश्वर ह्मणतो. सूतकाम्त बाळन्तिणी. वाञ्चून इतराम्स अस्पृश्यत्व नाही. कारण,-&ldquo;सूतकाम्त बाळन्तिणीवाञ्चून स्पर्शनिषेध नाहीं,&rdquo; अशी आङ्गिरसोक्ति आहे. पित्यासही स्नानानन्तर अस्पृश्यत्व नाही. “सूतकाम्त माता १० दि वसान्नी, व पिता स्नानाने शुद्ध होतात,&rdquo; अशी स्मृति आहे. शौचाविषयी देवल ह्मण तो–“एकन्दर मृताशौचाचे तीन विभाग करून, २ झाल्यावर तिस-याम्त म्पर्शदोष नाही,&rsquo; हे अल्पाशौचान्त. पूर्णाविषयीं तर अङ्गिरा ह्मणतो,-&ldquo;दशाहादिकाञ्चे ३ भाग करून, अस्थिसञ्चयन झाल्यावर स्पर्शदोष नाही, असे तत्त्वदर्शी ह्मणतात.” हे देवल व अङ्गिराचे मत कलीत निषिद्ध आहे. कारण,-&ldquo;चिता भरल्यावर अङ्गस्पर्श साङ्गितला आहे तो कलीत करूं नये,&rsquo; असें हेमाद्रि इत्यादिकाम्त कलिवर्ण्य प्रकरणी पुराणवचनात साङ्गितले आहे. बाळन्तीण तर दशरात्रीन्नी शुद्ध होते. “सर्व वर्णात सूतिका दशरात्राने शुद्ध होते, व ऋतुनिमित्त वेगळें शौच नको. हा विधि सर्व वर्णास समान आहे,&rdquo; असे प्रचेत्याचे मत आहे. जे ब्रह्मपुराणान्त-&ldquo;प्रसूत झालेली ब्राह्मणी, क्षत्रिया, व वैश्या १०; व शूद्रस्त्री १३ दिवसान्नन्तर स्पर्शयोग्य होते,&rdquo; असे साङ्गितले आहे तेम्, अस च्छूद्रपर समजावेम्. बाळन्तिणीस गृहकर्म करण्याच्या योग्यतेविषयी पैठीनसि ह्मणतो,-&ldquo;पुत्र वती बाळन्तिणीला २० व कन्यावतीस ३० दिवसान्नन्तर गृहकर्म करण्यास लावावी.&rdquo; हे २० दिवस, १ मास आशौचानन्तर गणावे. नाही तर, शूद्राम्स १ महिना आशौच साङ्गितले आहे, तें सपिण्डान्नी धरावें व इनें २० दिवसान्नी शुद्ध व्हावे हे उचित नाही. कदाचित् दशाहपक्ष घेतल्यास विधिवैषम्य येईल. आपस्तम्व ह्मणतो,-&ldquo;क्षत्रिय, वैश्य, व शुद्रमातीस जीं मृत व सूतर्क येतात त्याम्त अविभक्ताम्स पितृसम्बन्धी व विभक्ताम्स मातृसम्बन्धी शौच जाणावें.&rdquo; मनु ह्मणतो-&ldquo;सपिण्डाम्स मृताशौच १० दिवस विहित आहे.&rdquo; येथे दशाहपद वकीय आशौचपर आहे. तसेम्च प्रेतस्पर्श करणारे सोदक ३ दिवसान्नी शुद्ध होतात. अ ग्निपुराणान्त-&ldquo;सर्वास स्वकीय गोत्राच्या ७ व्या पुरुषापर्यम्त सपिण्डता असते. नन्तर १४ पुरुषपर्यम्त सोदकता असते. त्यापुढे जन्म व नांवाचे स्मरण असे तोपर्यम्त सगोत्रता असते. सोदकाम्स ३ दिवस, सपिण्डाम्स १० व सगोत्राम्स १ दिवम आशौच,&rsquo; असे साङ्गितले आहे. हे औरस पुत्राचेच. दत्तकादि ११ पुत्राम्स जनन किंवा मरण झाल्यास, जनक पालक पित्याञ्चे त्रिरात्रच. तम्च स्मृतिकौमुदीम्त ब्रह्मपुराणाम्त साङ्गितले आहे. जसे-&ldquo;औ. रस नसल्यास पुत्रिकासुत किंवा क्षेत्रनादिक किंवा दत्तक, स्वयन्दत्त, कृत्रिम, क्रीत इत्या दि ११ भिन्नगोत्रीय ने पुत्र ते वंशकर मात्र होतात. त्याञ्चे दासासारखें श्राद्धादि करावेम्. त्याचे आशौचही त्रिरात्रच.&rdquo; शुद्धितत्वान्तही असेच साङ्गितले आहे. दत्तकाने जनक पित्याचेंहि आशौच ३ दिवस धरावेम्. कारण,-&ldquo;बीजसम्बन्धास्तव ३ दिवस आशौच धरावें,&rdquo; असें मनुवचन आहे. असेम्च जनक, व पालक आई व बाप मेल्यास दत्तकाम्स ३ दिवसच. हा पक्ष ब्राह्मणपर आहे. शूद्राम्म तर येथे १२ दिवम धरले पाहिजे. कारण-&ldquo;जेथे वि. प्राम्म त्रिरात्राशीच साङ्गितले आहे तेथे शूद्राम्म १२, वैश्याम्स ९, क्षत्रियाम्स ६ दिवस जाणावें,&rdquo; असें ऋष्यशृङ्गवचन आहे. ह्मणून “१२ दिवस,&rdquo; असे मदनपाल ह्मणतो. जेथे वर्णविशेष न साङ्गतां त्रिरात्र साङ्गितले आहे.&mdash;-जमें पूर्वोक्त अग्निपुराण व ब्राह्मपुराणवचनाम्त सोदक व दत्तक याञ्चे आशौच साङ्गितले आहे. तेथे शूद्रावि षयी १२ दिवस ममजावे. वयोवस्थानिमित्तक आशौचाविषयीं हैं नाही. कारण&ndash;&ldquo;सर्व वर्णास वयोवस्थानिमित्तक व अतिक्राम्त आशौच ममान आहे,&rdquo; अमी व्याघ्रपादोक्ति आहे. येथे “पूर्वोक्त ऋष्यशृङ्गादिवचने शिष्टान्नी न ग्रहण केल्यावरून मानूं नयेत,&rdquo; असे विज्ञानेश्वरादिक ह्मणतात. &ldquo;देशभेदाने व्यवस्था करावी,&rdquo; असे मदनपाल ह्मणतो. असम्च व्यभिचारिणीच्या व दत्तकादिकाञ्च्या प्रसवीं व मरणी १ ला व २रा नवरा व बाप याम्स त्रिरात्र. तसेन त्रिरात्रानुवृत्तीविषयी विष्णु ह्मणतो-&ldquo;औरसभिन्न पुत्र झाले अथवा मेले व पाटाच्या खिया प्रसूत झाल्या किंवा मेल्या तर त्रिरात्र.&rdquo; मरीचि ह्मणतो,-&ldquo;परपूर्वा स्त्री व दत्तक याञ्चे सूतक व मृतक ३ दिवस. सपिण्डाम्स १ दिवस. सगोत्राम्स स्नान मात्र.&rdquo; जे याज्ञवल्क्य-&ldquo;औरमभिन्न पुत्र व पाटाच्या बायकाञ्चे अहो. रात्र आशौच,&rdquo; अमें ह्मणतो, ते सपिण्डपर किंवा देशभेदपर अमें समभावेम्. परपनीचे पुत्र झणजे दत्तकादि हे होत. बृहस्पति ह्मणतो-&ldquo;अन्याश्रित खिया अथवा पर पतीपुत्र मेल्यास नान करून त्रिरात्रानें शुद्ध होतो.&rdquo; माधवीयाम्त हारीत प्रणतो &ldquo;परपूर्व खिया व दत्तक पुत्र मेल्यास, नवरे व बाप याम्स त्रिरात्र, व सपिण्डाम्स १ दिवस आशौच.&rdquo; येथे शूद्रास १२ दिवस असें पूर्वी साङ्गितले आहे. परपत्नीशब्दाने दस न्याने विवाहित समानवर्ण असी स्त्री आपण सङ्ग्रह केली तर तिला परपूर्वा ह्मणावेम्. हे स वर्ण स्त्रियांविषयी. हीनवर्ण स्त्रियाञ्चे तर आशौचच नाहीम्; कारण, “समानवर्ण परपूर्व स्त्रि याञ्चम्च खरोखर त्रिरात्र आशौच आहे,&rsquo; असें ब्राह्मवचन आहे. आतां पहिला व दुसरा नवरा याञ्जपासून झालेल्या पुत्रांविषयीं तर मरीचि ह्मणतो,-&ldquo;अशा पुत्राञ्ची माता १ आहे ह्मणून त्याम्स द्विपितृक व अन्यगोत्रज बन्धु असें ह्मणावेम्. ते परस्पर मेल्यास त्रिरात्र आशौच, व सूतक १ रात्र समजावें.&rdquo; शूद्रास तर विवाह न झाला तरी-&ldquo;६ वर्षान्नन्तर जा त्याशौच धरावे लागते,&rdquo; असे कित्येकाञ्चे मत आहे. तसेच कश्यप व अङ्गिरा ह्मणतात &ldquo;३ वर्षांहून कमी वयाचा शूद्र मेल्यास ५ दिवस, नन्तर ६ वर्षाम्पर्यम्त १२ दिवस, व त्या पुढे १ महिना आशौच धरावें.&rdquo; मेधातिथिही-८ वर्षाम्पूर्वी बाल नेहमी शुद्ध आहे. अन्य धर्मवेत्त्यान्नी-१६ वर्षेपर्यम्त बाल शुद्ध आहे,&rsquo; असें ह्मटले आहे. जे १६ वर्षान्नन्तर बाल्यनिवृत्ति होते ह्मणतात त्याञ्च्या मतानहि वर्षाम्पासून एक महिन्याने शुद्धि होते. कारण,-&lsquo;शूद्रास ६ वर्षान्नन्तर, महिन्याने शुद्धता होते,&rsquo; असी स्मृति आहे. व &lsquo;८ वर्षां च्यास १ महिना,&rsquo; असें अन्यत्र साङ्गितले आहे, असें ह्मणतो. अपराकीत शङ्ख तर &lsquo;विवाह न होताही १६ वर्षान्नन्तर १ महिना आहे,&rsquo; असे ह्मणतो. जसे &ldquo;अविवाहित शूद्र १६ वर्षांवर मेल्यास तहान्धव १ मासाने शुद्ध होतात. याविषयी विचार नको.&rdquo; में मदनपारिजातात हारीताने मटले आहे की, &ldquo;उपनयन झाल्यावर विप्र, धनुर्ग्रहणापा सून क्षत्रिय, चाबुक घेतल्यानन्तर वैश्य, आणि वस्त्रद्वय घेतल्यानन्तर शूद्र, पूर्ण आशौ चास अधिकारी होतात.&rdquo; तेथेहि वस्त्रद्वयशब्द १६ वर्षेपरच आहे. जे मदनपारिजात &ldquo;बारावे वर्षी शूद्राने वस्त्रद्वय ग्रहण करावं,&rdquo; असे ह्मणतो तें निर्मूल आहे. येथे सदसच्छूद्र पर व आपदनापद्विषयक व्यवस्था जाणावी. विवाहित मुली-&ldquo;पितृगृही प्रसूत झाल्यास १ व मेल्यास ३ रात्र,&rdquo; असे विज्ञानेश्वर व अपराक ह्मणतात. माधव तर-&ldquo;प्रसवींहि मातापितराम्स ३ रात्र. बन्धुवर्गास १ रात्र. कारण,-&lsquo;दान केलेली कन्या पितृगृहीं प्रसूत किंवा मृत आल्यास बन्धुवर्ग १, व मातापिता ३ दिवसान्नी शुद्ध होतात,&rsquo; असें ब्राह्मवचन आहे. मणून पूर्वोक्त योग्य,&rsquo; असें ह्मणातो. कल्पतरु व शुद्धितत्त्वाम्त कूर्मपुराणाम्त &ldquo;दिलेली कन्या पितृगृहाम्त प्रसूत किंवा मृत होईल तर, ३ दिवसान्नी पिता शुद्ध होतो,&rdquo; असे साङ्गितले आहे. यावरून पतिगृही प्रसूत झाल्यास पित्रादिकाम्स आशौच नाही. तेथे मृत झाली तर ३ रात्र आहेच. कारण-&ldquo;दिलेल्या किंवा न दिलेल्या संस्कृत व असंस्कृत मुली मेल्यास मातापितराम्स त्रिरात्र, व इतराम्स यथाविधि, असी माधवीयाम्त कार्णाजिनिस्मृति आहे.&rdquo; सल्या भाऊबहिणीम्त भगिनी मेल्यास शुदितत्त्वाम्त कूर्मपुराणाम्त साङ्गितले आहे की,-&ldquo;दन्तोत्पत्तीपर्यम्त तत्काल स्नानाने, चौलापर्यम्त १ रात्र, विवाहापर्यम्त त्रिरात्र, नन्तर १० रात्रीन्नी शुद्ध होतात.&rdquo; बृहस्पति तर-&rdquo; पक्षिणी आहे&quot;-मणतो. जसे-&quot; सासूसासरे, बहीण, मामी, मामा, मातापितर, व त्याञ्ची बहीण इतक्याञ्चे पक्षिणी आशौच आहे.&quot; मातापितर मेल्यास माधवीयाम्त वृद्धमनु पणतो-&ldquo;मातापितर मेल्यास विवाहित कन्याम्स त्रिरात्र असें यमाने साङ्गितले आहे.&rdquo; बहीण व भाऊ याम्स एकमेकाञ्चे आशौच पक्षिणी आहे. कारण, ग्राम पुराणान्त-भ्रातृभगिनीम्स परस्पराञ्चे पक्षिणीच साङ्गितले आहे. पडशीतीत असेञ्च. आहे. त्रिंशच्छोकीत-&ldquo;आचार्य, मातामह, मुलीचा मुलगा, श्रोत्रिय, ऋत्विज, सयाज्य, आणि भाचा हे मेल्यास त्रिरात्र आशौच. सोदकाम्स पक्षिणी. ऋत्विक्पुत्र, दौहित्र, सहाध्यायी, बन्धुत्रय<sup id="fnref:4"><a href="#fn:4" class="footnote-ref" role="doc-noteref">4</a></sup>, शिष्य, सासू, सासरा, उत्तम मित्र, बहीण, भाचा, मातामही, मातापितराञ्च्या बहि णी, निर्गुण मावशी, मातुल, स्वदेशीय राजा, व ग्रामाधिपति, हे मेल्यास सज्ज्योति<sup id="fnref:5"><a href="#fn:5" class="footnote-ref" role="doc-noteref">5</a></sup>. शिष्य, गुरु, बन्धुत्रय, गुरुकन्या, गुरुपत्नी, खगोत्री, साङ्गवेदाध्यायी हे स्वगृही मेले तर सज्ज्योति. हे मातुलगृहीं मेल्यास १ रात्र. सहब्रह्मचारी किंवा स्वल्पसम्बन्धी अस ल्यास सवस्त्र स्नान करावे. हे सर्ववर्णमम आहे.&rdquo;</p>
<p>याचे मूळ माधवीयाम्त व मिताक्षरत पहावेम्. अविवाहित दौहित्र व भागिनेय याञ्चें पक्षिणी. विवाहिताने त्रिरात्र आशौच आहे. कारण,-&ldquo;दौहित्र किंवा भगिनीपुत्र संस्कृत मेल्यास त्रिरात्र. असंस्कृत मेल्यास पक्षिणी,&rdquo; असी वृद्धमनूक्ति आहे. येथे संस्कृत शब्दाने गोड-मन्त्रवदाह घेतात. ते योग्य नाही; कारण-विषयाचे वैयर्थ्य होईल. जेथे एक मातुलादिकांविषयी पक्षिणी व एकाह असे २ प्रकार साङ्गितले असतील, तेथे देशान्तरभेदाने व्यवस्था ठेवावी. श्रोत्रिय स्वगृही मेल्यास त्रिरात्र.-&ldquo;श्रोत्रिय मेल्यास त्रिरात्र अशुचि रहावें,&rdquo; असी स्मृति आहे. एक गां वाम्त असतील तर १ दिन. पूर्वोक्त बन्धुत्रय मिराक्षरम्त उक्त आहे. तें-&ldquo;आपल्या आतेने, मावशीचे व मामाचे पुत्र ते आत्मबान्धव. पित्याच्या आतेचे, मावशीचे व मामाचे पुत्र ते पितबान्धव. आईच्या आतचे, मावशीने व मामाने पुत्र ते मातृबान्धव.&rdquo; या स. वाचे पक्षिणी आशौच. गोड तर&ndash;&ldquo;सोदकाञ्चे ३ दिवम, गोत्रजाञ्चे व मातृबन्धु, गुरु, मित्र व राजा याञ्चे १ दिवम धरावें,&rdquo; अमी जाबालस्मृति आहे मणून &ldquo;मा. तृबान्धवाञ्चे १ दिवम,&rdquo; अमें ह्मणतात. जे माधवीयाम्न प्रचेत्याने झटले आहे की, &ldquo;मावशी, मातुल, मासू , सासरा, गुरु, ऋत्विन व परम्परागत यजमान मेल्याम त्रि रात्र,&rdquo; ते स्वगृहीं मेल्यास त्रिरात्र असे जाणावम्. अन्यत्र तर वृद्धमनु ह्मणतो - &ldquo;मावशी व आत मेल्यास पक्षिणी. श्वश्रूश्वशुराञ्चे सन्निध अमतां त्रिगत्र, असन्निध असतां पक्षिणी, देशान्तरी १ रात्र. श्यालकाचे स्वदेशाम्त १ दिन, देशान्तरी स्नान.&rdquo; &ldquo;आचार्यपत्री, पुत्र, उपाध्याय, मातुल, सासू, सासरा, श्यालक, सहाध्यायी, शिप्य, याञ्चे १ रात्र,&rdquo; असी माधवीयाम्त विष्णूक्ति आहे. हरदत्तही असम्च ह्मणतो. गाडाचंही मत असेच आहे. जें पढशीतीत साङ्गितले आहे की,-&ldquo;मातृपितृभगिनी, मातामही व मातामह, तद्भगिनी व पुत्र, स्वमातुल, मातापितराञ्चे मातुल, तत्पनी व माता याञ्चे स्वगृहीं त्रिरात्र. अन्यगृहीं पक्षिणी. असेम्च सास रा, जावई, दौहित्र याञ्चे घ्यावें.&rsquo; व जे वृद्धमनूनें हटले आहे की,-&ldquo;विवाहित भगिनी व उपनीत बन्धु, मित्र, नामात, दौहित्र, भाचा, श्यालक, तत्पुत्र, याञ्चे आशीच नाही; तत्काल स्नानाने शुद्ध होतो,” ते बान्धवादिकाञ्चे परदेशी व श्यालक, तत्पुत्र आणि जामाता याञ्चे स्वदेशी असे समजावेम्. विष्णुपुराणान्त,-&ldquo;असपिण्ड असून तो स्वगृहीं मेल्यास १ रात्र&rdquo; असे साङ्गितले आहे. &ldquo;मुख्य गृहीं मेल्यास त्रिरात्र धरावें,&rdquo; असे माधव ह्मणतो. शुटि. तत्वाम्त बृहन्मनु ह्मणतो-&ldquo;शूद्र, पतित, कुत्रा, म्लेञ्च्छ व अन्त्यज हे ब्राह्मणगृहीं मेल्यास आशौच आहे. ते-कुत्र्याचे १०, शूद्राचे ३०, पतिताचे ६० दिवस, म्लेञ्छा, ४ महिने, व अन्त्यज मेल्यास गृहत्याग करावा, असें मनूने साङ्गितले आहे.&rdquo; येथे अन्त्यनशब्दाने &ldquo;श्रपाकाचे ग्रहण करावे,&rsquo; असें वाचस्पति ह्मणतो. मनु ह्मणतो की,-&ldquo;स्वगृहीं अन्य प्रामण मेल्यास ३ रात्रीन्नी गृह शुद्ध होते.&rsquo; संवर्त ह्मणतो-&ldquo;शवदूषित गृहाची शुद्धि साङ्गतो त्यान्तली मातीची भाण्डी व सिद्धान्न सर्व टाकून, जमीन गोमयाने सारवून, बक न्याकरवी हुङ्गवावेम्, व ब्राह्मणाकरवी अभिमन्त्रित सुवर्णयुक्त उदक दान्नी त्याम्त शिम्पडावेम्, म णजे निःसंशय शुद्ध होते.&rdquo; पैसे न घेतां परकीयाचें और्ध्वदेहिक केलें तर, त्यास कर्माङ्ग पूर्णाशौच आहे. &ldquo;भिन्नगोत्रिय व सपिण्डाचें दयेनें कर्म केल्यास त्याचे पूर्णाशौच धरून, पि त्यासम अन्त्यकर्म करावें,&rdquo; असी माधवीयाम्त ब्राह्मोक्ति आहे. दिवोदासीयान्त-&ldquo;सगोत्री किंवा भिन्नगोत्री जो ज्यास अग्नि देईल, त्यानेच ९ श्राद्धे करावी, व १० व्या दिवशी तो शुद्ध होतो,&rdquo; असे साङ्गितले आहे. हे कर्माङ्ग आशौच आहे. युद्धाम्त मेल्यावि षयी मनु ह्मणतो,-&ldquo;युद्धी जो शस्त्रान्नी मृत असेल त्याचें तत्काल अन्त्यकर्म व आशौच निवृत्त होते.” &quot; जें युद्धाम्त मृताचे १ रात्र धरावें,&rsquo; असे साङ्गितले ते युद्धी घायाळ होऊन कालान्तरी मेल्याविषयी आहे. “सन्निध असतां १ दिवस, नसल्यास स्नान,” असें माधव ह्मणतो. में भारती राजधर्मात साङ्गितले की,&ndash;&ldquo;जो शत्रुसमोर, तत्काल मेला असेल तो, स्वर्गी पूज्य होतो. अतएव तो अशोच्य आहे ह्मणून, पिण्ड व उद कदान, स्नान, आशौच, वगेरै तन्निमित्तक नाही,&rdquo; असा श्राद्धादिकाञ्चा निषेध आहे तो, मेलेल्यास कर्मकर्ते पुत्रादिक नसतील तर आहे. अतएव तेथें कर्मादिकाम्त श्राद्धा दिक साङ्गितले. अन्य तर&ndash; &ldquo;सन्न्याशासारखें दशपिण्ड निषेध आहे,&rdquo; असें ह्मणतात. शुद्धितत्त्वाम्त अमिपुराणान्त-&ldquo;व्याघ्रादिक दंष्ट्री किंवा बैलादिक शृङ्गी यान्नी व म्लेञ्च्छ, चोर यानी मारलेले व ने यजमानाकरितां मेले ते निःसंशय स्वर्गास जातात. हे सर्व वर्णास सम असून, क्षत्रियाम्स विशेष लागू आहे,&rdquo; असें उक्त आहे. जे बृहस्पति ह्मण तो-&ldquo;युद्धी विद्युल्लतेने किंवा अपराधास्तव राजाने मारलेले व ज्यान्नी गोब्राह्मणरक्षणार्थ प्राणत्याग केला असेल, त्याञ्चे सद्यः शौच; किंवा अन्यऋषिमते ३ दिवस आशौच धरावें.&rdquo; येथे २ पक्ष साङ्गितले आहेत तर-शस्त्रावाञ्चून, किंवा पराङ्मुख होऊन मे ल्यास ३ रात्र, राजाने मारल्यास तत्काल शुद्धि, अन्यत्र त्रिरात्र, अशी व्यवस्था करावी. व्याघ्र ह्मणतो;-&ldquo;युद्धी मृताचे आशौच २ प्रकारचे आहे, मेल्यापासून ७ दिवस पर्यम्त ३ रात्र, नन्तर १०, घाय होऊन ३ दिवसाम्पुढे मेल्यास इतराम्प्रमाणे हा सर्ववर्ण सम विधि आहे.&rdquo; कोणासही शस्त्र लागल्यावाञ्चून त्याचे प्रेत नेल्यास, किंवा त्याच्या गृही राहिल्यास, अन्न भसिल्यास, तज्जातीस में विहित आशौच ते सम्पूर्ण धरावेम्. केवल त्याच्या घरीच राहिल्यास ३ दिवस. दोनी नसल्यास १ दिवस. मजूरीने समातीय शव नेल्यास १ मास. विजातीयास धर्मार्थ नेल्यास तज्जातीय आशौच. दाम घेतल्यास त द्विगुणित. आपत्कालीं तत्सम. येरवीं द्विगुणित. सोदकाचे शव नेल्यास सम्पूर्ण धरावेम्. प्रेतास जाणून अलङ्कार केल्यास पादकृच्छू प्रायश्चित्त. न जाणून केल्यास उपोषण. अनाथ स. मानवर्ण प्रेत नेले किंवा दहन केल्यास अनम्त पुण्य आहे व तो स्नानाने शुद्ध होतो. का रण, “ अनाथ प्रेत वाहणारा व अग्नि देणारा स्नानाने शुद्ध होतो, &quot; असी अपराऊत वृद्धपराशरोक्ति आहे. मातुलादिक सम्बन्धी व स्नेही याम्, त्रिरात्र. गौतमव्याख्येत वृद्धात्रि ह्मणतो-&rdquo; सूतकाहून द्विगुणित मृतक, चौपट आते व आठपट बाळन्तीण, त्याहून अधिक प्रेतदाहक अशुनि असतो. &quot; प्रेताबरोबर सपिण्ड गेल्यास त्यास दोष नाही. अस पिण्ड असून समवर्ण असल्यास स्नान, घृतप्राशन, व पक्षिणी आशौच आहे. तोच आप ल्याहून उत्तम असल्यास स्नान. &quot; रडला तर शूद्रास स्पर्शावाञ्चून अस्थिसन्नयनाच्या पूर्वी १ दिवस. नन्तर सज्योति, &quot; असें माधव ह्मणतो. शुद्धितत्त्वाम्त पारस्कर ह्मणतो &quot; अस्थिसञ्चयनानन्तर १ मासपर्यम्त १ दिवसाने सवस्त्र स्नानाने द्विजाति शुद्ध होतात. क्ष. त्रिय, वैश्य ३ दिवसान्नी, मपिण्डास दोष नाही. &quot; मिताक्षरेत तोच ह्मणतो&ndash;&rdquo; मृताच्या बन्धूंसह रोदन केल्यास अहोरात्र आशौच, हे सर्व वर्णाम समान.&rdquo; आशौची, अन्न न जाणून भक्षिल्यास, ते जिरेपर्यम्त आशौच. जाणून तसे केल्याम शूद्रास स्नान विहित आहे.</p>
</details><div class="footnotes" role="doc-endnotes">
<hr>
<ol>
<li id="fn:1">
<p>प्- द्विजोत्तमाः&#160;<a href="#fnref:1" class="footnote-backref" role="doc-backlink">&#x21a9;&#xfe0e;</a>&#160;<a href="#fnref1:1" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:2">
<p>प्- पुत्रेषु कृतकेषु&#160;<a href="#fnref:2" class="footnote-backref" role="doc-backlink">&#x21a9;&#xfe0e;</a>&#160;<a href="#fnref1:2" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:3">
<p>ही एक प्रकारची वृत्तिआहे.महाभारताम्त जरत्कारु नांवाचा जो ऋषि वर्णन केला आहे तो हीच वृत्ति धारण करणारा होता. यात कोणापाशी याचना करावयाची नाही, हा मुख्य निर्वेध आहे. २ नवरा जिवम्त अ. सतां जारापासून होतो तो कुण्डवतो मेल्यावर जारापासून होतो तो गोलक होय. स्वाञ्चे लक्षण वगैरे पुढे येईल.&#160;<a href="#fnref:3" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:4">
<p>हे पुढे साङ्गेल.&#160;<a href="#fnref:4" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:5">
<p>सज्ज्योति मगजे नक्षत्रदर्शन होताम्च शुद्ध होणे.&#160;<a href="#fnref:5" class="footnote-backref" role="doc-backlink">&#x21a9;&#xfe0e;</a></p>
</li>
</ol>
</div>

  </div>
</article>


        

        



    <aside class="card border noPrint" id="section-tree-item-dharmaH_nibandhaH_shUdra-dharmaH_shUdra-kamalAkaraH_3_Ahnikam_24_jAtyAshaucham_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/kalpAntaram/dharmaH/nibandhaH/shUdra-dharmaH/shUdra-kamalAkaraH/3_Ahnikam/24_jAtyAshaucham/">२४ जात्याशौचम् </a>
            <a data-toggle="collapse" href="#section-tree-item-body-dharmaH_nibandhaH_shUdra-dharmaH_shUdra-kamalAkaraH_3_Ahnikam_24_jAtyAshaucham_md" role="button" aria-expanded="false" aria-controls="section-tree-item-body-dharmaH_nibandhaH_shUdra-dharmaH_shUdra-kamalAkaraH_3_Ahnikam_24_jAtyAshaucham_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-dharmaH_nibandhaH_shUdra-dharmaH_shUdra-kamalAkaraH_3_Ahnikam_24_jAtyAshaucham_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: २४ जात्याशौचम्</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/kalpAntaram/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/kalpAntaram/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/kalpAntaram/actions/workflows/build.yml"><img src="https://github.com/vishvAsa/kalpAntaram/actions/workflows/build.yml/badge.svg"> Built </a> on 2025 Sep 3 04:50:56 UTC. (<a href="http://google.com/search?q=04%3a50%3a56%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>

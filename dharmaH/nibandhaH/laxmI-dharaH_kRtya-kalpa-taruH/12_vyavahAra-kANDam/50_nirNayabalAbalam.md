+++
title = "५० निर्णयबलाबलम्"

+++
अथ निर्णयबलाबलम्

नारदः [१.१०] ।

> धर्मश् च व्यवहारश् च चरित्रं राजशासनम् ।  
> चतुष्पाद् व्यवहारो ऽयम् उत्तरः पूर्वबाधकः ॥

**ऽउत्तरः पूर्वबाधकःऽ** इति । धर्मव्यवहारचरित्रराजशासनेषु उतत्त्रोत्तरः पूर्वस्य बाधक इत्य् अर्थः ।

बृहस्पतिः [१.१९] ।

> शास्त्रं केवलम् आश्रित्य क्रियते यत्र निर्णयः ।  
> व्यवहारः स विज्ञेयो धर्मस् तेनावहीयते ॥

कात्यायनः [३९] ।

> युक्तियुक्तं तु कार्यं स्याद् दिव्यं यत्र विवर्जितम् ।  
> धर्मस् तु व्यवहारेण बाध्यते तत्र नान्यथा ॥

बृहस्पतिः [१.२०] ।

> देशस्थित्यानुमानेन नैगमानुमतेन च ।  
> क्रियते निर्णयस् तत्र व्यवहारस् तु बाध्यते ॥

**ऽनैगमाःऽ** पौराः वणिजः । **ऽअनुमानेन नैगमानुमतेनऽ** इत्य् संबन्धः ।

कात्यायनः [४०–४१] ।

> प्रतिलोमप्रसूतेषु तथा दुर्गनिवासिषु ।  
> विरुद्धं नियतं प्राहुस् तं धर्मं न विचालयेत् ॥

**[२६२]** > निर्णयं तु यदा कुर्यात् तेन धर्मेण पार्थिवः ।  
> व्यवहारश् चरित्रेण तदा तेनैव बाध्यते ॥

**ऽतेन धर्मेणऽ** देशाचाररूपेण ।

बृहस्पतिः [१.२१] ।

> विहाय चरिताचारं यत् तु कुर्यात् पुनर् नृपः ।  
> निर्णयं सा तु राजाज्ञा चरित्रं बाध्यते तथा ॥

**ऽचरिताचारम्ऽ** पूर्वपूर्वाचरितम् आचारम् ।

कात्यायनः [४२, ४३] ।

> विरुद्धं न्यायतो यत् तु चरित्रं कल्प्यते नृपैः ।  
> एवं तत्र निरस्येत चरित्रं तु नृपाज्ञया ॥  
> अनेन विधिना प्रोक्तं बाधकं यद् यद् उत्तरम् ।  
> अन्यथा बाधनं यत्र तत्र धर्मो विहन्यते ॥

**इति निर्णयप्रकारः ।**

**[२६३]**

+++
title = "५२ जयिप्रतिपत्तिः"

+++
अथ जयीप्रतिपत्तिः

तत्र बृहस्पतिः [९.२१] ।

> प्रतिज्ञाभावनाद् वादी प्राड्विवाकादिपूजनात् ।  
> जयपत्रस्य चादानाज् जयी लोके निगद्यते ॥

कात्यायनः [२६२] ।

> सिद्धेनार्थेन संयोज्यो वादी सत्कारपूर्वकम् ।  
> लेख्यं स्वहस्तसंयुक्तं तस्मै दद्यात् तु पार्थिवः ॥

व्यासः ।

> व्यवहारान् स्वयं दृष्ट्वा श्रुत्वा वा प्राड्विवाकतः ।  
> जयपत्रं ततो दद्यात् परिज्ञानाय पार्थिवः ॥

कात्यायनः [२६४] ।

> निरस्तं लिखितं यत् तु तत् तु सद्यो विनाशयेत् ।  
> पश्चात्कारक्रिया चाथ निरस्येत् तन् न संशयः ॥  
> निरस्ता तु क्रिया यत्र प्रमाणेनैव वादिना ।  
> पश्चात्कारो भवेत् तत्र न सर्वासु विधीयते ॥  
> दासस्त्रीभूगृहारामलेखकानां पराजये ।  
> एतेष्व् एव यदा देयः पश्चात्कारस् तु पार्थिवैः ॥

**"पश्चात्कारो"** निर्णयानन्तरजयपत्रादिका क्रिया । **"प्रमाणम्"** साक्ष्यादि । **"एतेष्व् एव"** इत्य् उपलक्षणम् ।

**[२६७]**

<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;धर्मे प्रमाणम् on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/dharme_pramANam/</link>
    <description>Recent content in &#43;धर्मे प्रमाणम् on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/dharme_pramANam/index.xml" rel="self" type="application/rss+xml" />
    <item>
      <title>०१ प्रमाणसाधनम्</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/dharme_pramANam/01_pramANasAdhanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/dharme_pramANam/01_pramANasAdhanam/</guid>
      <description>&lt;p&gt;&lt;strong&gt;प्रमाणसाधनम्&lt;/strong&gt;&lt;/p&gt;&#xA;&lt;p&gt;मन्वादिप्रणीतानाम् एव धर्मशास्त्राणां वेदमूलत्वाद् एव तान्य् एव धर्मे प्रमाणानीति तदधिगमोपयोगितया तच्छास्त्रप्रणेतारः प्रथमं प्रदर्श्यन्ते । तत्र पतिठीनसिः ।&lt;/p&gt;&#xA;&lt;blockquote&gt;&#xA;&lt;p&gt;तेषां मन्वङ्गिरोव्यासगौतमात्र्युशनोयमाः ।&lt;br&gt;&#xA;वसिष्ठदक्षसंवर्तशातातपपराशराः ॥&lt;br&gt;&#xA;विष्ण्वापस्तम्बहारीताः शङ्खः कात्यायनो गुरुः ।&lt;br&gt;&#xA;प्रचेता नारदो योगी बोधायनपितामहौ ॥&lt;br&gt;&#xA;सुमन्तुः कश्यपो बभ्रुः पैठीनो व्याघ्र एव च ।&lt;br&gt;&#xA;सत्यव्रतो भरद्वाजो गार्ग्यः कार्ष्णाजिनिस् तथा ॥&lt;br&gt;&#xA;जाबालिर् जमदग्निश् च लोगाक्षिर् ब्रह्मसंभवः ।&lt;br&gt;&#xA;इति धर्मप्रणेतारः षट्त्रिषदृषयः स्मृताः ॥ इति ।&lt;br&gt;&#xA;&lt;u&gt;ननु&lt;/u&gt; किम् इयं परिसङ्ख्या ।&lt;br&gt;&#xA;&lt;u&gt;मैवम्&lt;/u&gt;, तथा सति वत्समरीचिदेवलपारस्करपुलस्त्यपुलहक्रतुऋष्यशृङ्गलिखितच्छागलेयादीनां धर्मशास्त्रप्रणेतृत्वं न स्यात् । न च तथास्त्व् इति वाच्यम्, तेषाम् अपि वेदमूलस्मृतिशास्त्रप्रणेतृत्वेन मन्वादिभ्यो ऽविशेषात् । अत एव शङ्खः -  &amp;ldquo;मनुयमदक्षविष्ण्वङ्गिरोबृहस्पत्युशनआपस्तम्बगौतमसंवर्तात्रेयहारीतकात्यायन-शङ्खलिखितपराशरव्यासशातातपप्रचेतोयाज्ञवल्क्यादयः&amp;rdquo; इत्य् आदिग्रहणं कृतवान् । अतः प्रदर्शनार्थम् एव परिगणनं न्याय्यम् । अत्राङ्गिराः ।&lt;br&gt;&#xA;जाबालिर् नाचिकेतश् च स्कन्दो लोगाक्षिकाश्यपौ ।&lt;br&gt;&#xA;व्यासः सनत्कुमारश् च शन्तनुर् जनकस् तथा ॥&lt;br&gt;&#xA;व्याघ्रः कात्यायनश् चैव जातूकर्णः कपिञ्जलः ।&lt;br&gt;&#xA;बोधायनः कणादश् च विश्वामित्रस् तथैव च ।&lt;br&gt;&#xA;उपस्मृतय् इत्य् एताः प्रवदन्ति मनीषिणः ॥ इति ।&lt;/p&gt;</description>
    </item>
    <item>
      <title>०२ धर्मप्रमाणानि</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/dharme_pramANam/02_dharmapramANAni/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/dharme_pramANam/02_dharmapramANAni/</guid>
      <description>&lt;p&gt;&lt;strong&gt;अथ धर्मप्रमाणानि&lt;/strong&gt;&lt;/p&gt;&#xA;&lt;p&gt;तत्र याज्ञवल्क्यः ।&lt;/p&gt;&#xA;&lt;blockquote&gt;&#xA;&lt;p&gt;पुराणन्यायमीमांसाधर्मशास्त्राङ्गमिश्रिताः ।&lt;br&gt;&#xA;वेदाः स्थानानि विद्यानां धर्मस्य च चतुर्दश ॥ इति ।&lt;/p&gt;&lt;/blockquote&gt;&#xA;&lt;p&gt;पुराणं ब्राह्मादि । न्यायः तर्कः । मीमांसा वेदवाक्यविचारः । धर्मशास्त्रं मन्वादिस्मृतयः । अङ्गैः व्याकरणादिभिः युक्ताः चत्वारो वेदाः । एताश् चतुर्दश विद्यानां धर्मज्ञानानां निमित्तानि प्रमाणानि धर्मस्य च विद्याद्वारेण । मनुर् अपि ।&lt;/p&gt;&#xA;&lt;blockquote&gt;&#xA;&lt;p&gt;वेदो ऽखिलो धर्ममूलं स्मृतिशीले च तद्विदाम् ।&lt;br&gt;&#xA;आचारश् चैव साधूनाम् आत्मनस् तुष्टिर् एव च ॥ इति ।&lt;/p&gt;&lt;/blockquote&gt;&#xA;&lt;p&gt;अयम् अर्थः -  वेदः धर्ममूलं धर्मे प्रमाणम् । तथा वेदविदां स्मृतिशीले अपि, शीलं रागद्वेषादिवर्जनम् । आचारः कङ्कणबन्धनादिः । आत्मतुष्टिः वैकल्पिकेषु पदार्थेषु यस्मिन् क्रियमाणे आत्मनः प्रीतिः सापि प्रमाणम् इति । व्यासो ऽपि ।&lt;/p&gt;</description>
    </item>
    <item>
      <title>०३ धर्मस्वरूपनिरूपणम्</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/dharme_pramANam/03_dharmasvarUpanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/dharme_pramANam/03_dharmasvarUpanirUpaNam/</guid>
      <description>&lt;p&gt;&lt;strong&gt;धर्मस्वरूपनिरूपणम्&lt;/strong&gt;&lt;/p&gt;&#xA;&lt;p&gt;श्रुत्यादिप्रमाणको धर्म इत्य् उक्तम् । तस्य धर्मस्य सामान्यलक्षणम् आह विश्वामित्रः ।&lt;/p&gt;&#xA;&lt;blockquote&gt;&#xA;&lt;p&gt;यमार्थाः क्रियमाणं तु शंसन्त्य् आगमवेदिनः ।&lt;br&gt;&#xA;स धर्मो यं विगर्हन्ते तम् अधर्मं प्रचक्षते ॥ इति ।&lt;/p&gt;&lt;/blockquote&gt;&#xA;&lt;p&gt;मनुर् अपि ।&lt;/p&gt;&#xA;&lt;blockquote&gt;&#xA;&lt;p&gt;विद्वद्भिः सेवितः सद्भिः नित्यम् अद्वेषरगिभिः ।&lt;br&gt;&#xA;हृदयेनाभ्यनुज्ञातः (?) यो धर्मस् तं निबोधत ॥ इति ।&lt;/p&gt;&lt;/blockquote&gt;&#xA;&lt;p&gt;तथा विशेषतो ऽपि स एवाह ।&lt;/p&gt;&#xA;&lt;blockquote&gt;&#xA;&lt;p&gt;धृतिः क्षमा दमो ऽस्तेयं शौचम् इन्द्रियनिग्रहः ।&lt;br&gt;&#xA;ह्रीर् विद्या सत्यम् अक्रोधो दशकं धर्मलक्षणम् ॥ इति ।&lt;/p&gt;&lt;/blockquote&gt;&#xA;&lt;p&gt;धृतिः धैर्यम् । अपरधे ऽपि चित्तस्याविकारः क्षमा । अन्तःकरणसंयमः दमः । अस्तेयम् अदत्तास्वीकारः । शौचं बाह्यम् आभ्यन्तरं च । इन्द्रियनिग्रहः निषिद्धेभ्यः इन्द्रियाणां निवारणम् । ह्रीः अकर्यनिवृत्तिः । विद्या आत्मज्ञानम् । सत्यं यथार्थवचनम् । तच् च प्रियम् एव वेदितव्यम् । तथा च मनुः ।&lt;/p&gt;</description>
    </item>
    <item>
      <title>०४ श्रुत्यादीनां बलाबलम्</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/dharme_pramANam/04_shrutyAdInAM_balAbalam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/dharme_pramANam/04_shrutyAdInAM_balAbalam/</guid>
      <description>&lt;p&gt;&lt;strong&gt;अथ श्रुत्यादीनां बलाबलम्&lt;/strong&gt;&lt;/p&gt;&#xA;&lt;p&gt;तत्र मनुः ।&lt;/p&gt;&#xA;&lt;blockquote&gt;&#xA;&lt;p&gt;श्रुतिद्वैधं तु यत्र स्यात् तत्र धर्माव् उभौ स्मृतौ ।&lt;br&gt;&#xA;उभाव् अपि हि तौ धर्मौ सम्यग् उक्तौ मनीषिभिः ॥ इति ।&lt;/p&gt;&lt;/blockquote&gt;&#xA;&lt;p&gt;यत्र श्रुत्योः द्वैविध्यं परस्परविरोधतः तत्र श्रुतिप्रतिपादितौ द्वाव् अपि धर्मौ, यतः मन्वादिभ्यः पूर्वतरैर् अपि &amp;ldquo;तौ धर्मौ&amp;rdquo; इत्य् उक्तौ । तुल्यप्रमाणविशिष्टत्वाद् अनयोर् विकल्प इत्य् अभिप्रायः । अनेनैव स्मृत्योर् विरोधे ऽपि विकल्प इत्य् उक्तं भवति । अत एव स्मृत्यधिकारे गौतमः -  &amp;ldquo;तुल्यबलविरोधे विकल्पः&amp;rdquo; इति । श्रुतिस्मृत्योर् विरोधे स्मृतेः बध एव । यथाह लोगाक्षिः ।&lt;/p&gt;</description>
    </item>
    <item>
      <title>०५ देशनिर्णयः</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/dharme_pramANam/05_deshanirNayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/dharme_pramANam/05_deshanirNayaH/</guid>
      <description>&lt;p&gt;&lt;strong&gt;अथ देशनिर्णयः&lt;/strong&gt;&lt;/p&gt;&#xA;&lt;p&gt;तत्र मनुः ।&lt;/p&gt;&#xA;&lt;blockquote&gt;&#xA;&lt;p&gt;सरस्वतीदृषद्वत्योर् देवनद्योर् यद् अन्तरम् ।&lt;br&gt;&#xA;तं देवनिर्मितं देशं ब्रह्मावर्तं प्रचक्षते ॥ इति ।&lt;br&gt;&#xA;कुरुक्षेत्रं च मत्स्याश् च पाञ्चालाः शूरसेनकाः ।&lt;br&gt;&#xA;एष ब्रहर्षिदेशो वै ब्रह्मावर्ताद् अनन्तरम् ॥&lt;/p&gt;&lt;/blockquote&gt;&#xA;&lt;p&gt;अनन्तरम् ईषदूनम् इत्य् अर्थः ।&lt;/p&gt;&#xA;&lt;blockquote&gt;&#xA;&lt;p&gt;हिमवद्विन्ध्ययोर् मध्यं यत् प्राग् विनशनाद् अपि ।&lt;br&gt;&#xA;प्रत्यग् एव प्रयागाच् च मध्यदेशः प्रकीर्तितः ॥&lt;/p&gt;&lt;/blockquote&gt;&#xA;&lt;p&gt;विनसनं सरस्वत्या अन्तर्धानदेसः ।&lt;/p&gt;&#xA;&lt;blockquote&gt;&#xA;&lt;p&gt;आ समुद्रात् तु वै पूर्वाद् आ समुद्राच् च पश्चिमात् ।&lt;br&gt;&#xA;तयोर् एवान्तरं गिर्योर् आर्यावर्तं विदुर् बुधाः ॥ इति ।&lt;/p&gt;&lt;/blockquote&gt;&#xA;&lt;p&gt;अत्र च पूर्वः पूर्व उत्तरोत्तरात् प्रशस्तः । तथा च सुमन्तुः ।&lt;/p&gt;</description>
    </item>
    <item>
      <title>०६ युगधर्माः</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/dharme_pramANam/06_yugadharmAH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/dharme_pramANam/06_yugadharmAH/</guid>
      <description>&lt;p&gt;&lt;strong&gt;अथ युगधर्माः&lt;/strong&gt;&lt;/p&gt;&#xA;&lt;p&gt;तत्र मनुः ।&lt;/p&gt;&#xA;&lt;blockquote&gt;&#xA;&lt;p&gt;अन्ये कृतयुगे धर्माः त्रेतायां द्वापरे परे ।&lt;br&gt;&#xA;अन्ये कलियुगे नॄणां युगह्रासानुरूपतः ॥&lt;br&gt;&#xA;तपः परं कृतयुगे त्रेतायां ज्ञानम् एव च ।&lt;br&gt;&#xA;द्वापरे यज्ञम् एवाहुर् दानम् एव कलौ युगे ॥&lt;/p&gt;&lt;/blockquote&gt;&#xA;&lt;p&gt;तपः कृच्छ्रचान्द्रायणादि, परं प्रधानम् इत्य् अर्थः । बृहस्पतिर् अपि ।&lt;/p&gt;&#xA;&lt;blockquote&gt;&#xA;&lt;p&gt;तपो धर्मः कृतयुगे ज्ञानं त्रेतायुगे स्मृतम् ।&lt;br&gt;&#xA;द्वापरे चाध्वरः प्रोक्तस् तिष्ये दानं दया दमः ॥&lt;/p&gt;&lt;/blockquote&gt;&#xA;&lt;p&gt;तिष्यः कलिः । पराशरो ऽपि ।&lt;/p&gt;&#xA;&lt;blockquote&gt;&#xA;&lt;p&gt;कृते तु मानवो धर्मस् त्रेतायां गौतमस्य तु ।&lt;br&gt;&#xA;द्वापरे शङ्खलिखितौ कलौ पाराशरः स्मृतः ॥&lt;br&gt;&#xA;त्यजेद् देशं कृतयुगे त्रेतायां ग्रामम् उत्सृजेत् ।&lt;br&gt;&#xA;द्वापरे कुलम् एकं तु कर्तारं तु कलौ युते ॥&lt;br&gt;&#xA;कृते संभाष्य पतितस् त्रेतायां स्पर्शनेन तु ।&lt;br&gt;&#xA;द्वापरे धनम् आदाय कलौ पतति कर्मणा ॥&lt;/p&gt;</description>
    </item>
  </channel>
</rss>

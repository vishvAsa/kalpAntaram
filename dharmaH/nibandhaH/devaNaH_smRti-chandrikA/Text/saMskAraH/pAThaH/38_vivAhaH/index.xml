<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३८ विवाहः on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/</link>
    <description>Recent content in &#43;३८ विवाहः on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/index.xml" rel="self" type="application/rss+xml" />
    <item>
      <title>०१ सापिण्ड्यस्वरूपम्</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/01_sApiNDyasvarUpam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/01_sApiNDyasvarUpam/</guid>
      <description>&lt;p&gt;समान एकः पिण्डो यस्याः सा सपिण्डा । न सपिण्डा असपिण्डा । एकपिण्डता चैकस्यां पिण्डदानक्रियायां दातृत्वेन देवतात्वेन लेपभाक्त्वेन वानुप्रवेशाद् भवति । तथा च मत्स्यपुराणम् ।&lt;/p&gt;&#xA;&lt;blockquote&gt;&#xA;&lt;p&gt;लेपभाजश् चतुर्थाद्याः पित्राद्याः पिण्डभाजिनः ।&lt;br&gt;&#xA;पिण्डदः सप्तमस् तेषां सापिण्ड्यं साप्तपूरुषम् ॥&lt;/p&gt;&lt;/blockquote&gt;&#xA;&lt;p&gt;चतुर्थाद्याः प्रपितामस्य पितृप्रभृतयः उत्तरे त्रयो लेपभाजो भवन्ति पित्राद्यास् तु त्रयः पिण्डभागिनः पिण्डदाने देवताभूताः तेषां सप्तमः पिण्डदाता । एवम् एते सप्त सपिण्डा भवन्ति । एकपिण्डदानक्रियानुप्रवेशिनः सपिण्डा इत्य् अर्थः । &lt;u&gt;ननु&lt;/u&gt; यद्य् एकपिण्डक्रियानुप्रवेशात् सापिण्ड्यं तर्हि भ्रातॄणां भिन्न्क्रियानुप्रवेशिनां तदद्भावेनन्योन्यं सापिण्ड्यं न स्यात् । &lt;u&gt;मैवम्&lt;/u&gt;, एकोद्देश्यावच्छेदेनैकक्रियान्वयित्वसंभवात् । ये हि पुत्रनिष्पाद्यक्रियनुप्रवेशिनः पित्रादयस् त एव पुत्रान्तरोत्पाद्यक्रियायाम् अपीति व्यक्तम् एकोद्देशान्वयित्वम् । अत एव पितामहादेः सन्ततिजातानां पुत्रेण सह सापिण्ड्यसिद्धिः । पुत्रक्रियान्वयिनः पितामहादेस् तत्क्रियासंबन्धात् । यदा त्व् एकस्यापि पितामहादेस् तत्क्रियासंबन्धो नास्ति तद् एतद् देश्यभेदेन क्रियाभेदात् सापिण्ड्यनिवृत्तिः । तद् आह मनुः ।&lt;/p&gt;</description>
    </item>
    <item>
      <title>०२ समानप्रवरत्वनिर्वचनम्</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/02_samAnapravaratvanirvachanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/02_samAnapravaratvanirvachanam/</guid>
      <description>&lt;p&gt;असमानार्षगोत्रजाम्, समानम् आर्षं प्रवरो यस्य स समानार्षः । तस्माज् जातां समानर्षिजातां नोद्वहेद् इत्य् अर्थः । अत एव गौतमः -  &amp;ldquo;असमानप्रवरैर् विवाहः&amp;rdquo; इति । समानता च नामतो वेदितव्या । यद् आह बोधायनः ।&lt;/p&gt;&#xA;&lt;blockquote&gt;&#xA;&lt;p&gt;एक एव ऋषिर् यावत् प्रवरेष्व् अनुवर्तते ।&lt;br&gt;&#xA;तावत् समानगोत्रत्वम् अन्यत्र भृग्वङ्गिरोगणात् ॥ इति ।&lt;/p&gt;&lt;/blockquote&gt;&#xA;&lt;p&gt;समानगोत्रत्वं समानप्रवर इत्य् अर्थः । कथं तर्हि भृग्वङ्गिरोगणेष्व् इत्य् अपेक्षिते संग्रहकार आह ।&lt;/p&gt;&#xA;&lt;blockquote&gt;&#xA;&lt;p&gt;पञ्चानां त्रिषु सामामान्याद् अविवाहस् त्रिषु द्वयोः ।&lt;br&gt;&#xA;भृग्वङ्गिरोगणेष्व् एव शेषेष्व् एकं निवारयेत् ॥&lt;/p&gt;&lt;/blockquote&gt;&#xA;&lt;p&gt;पञ्चार्षेयाणाम् ऋषित्रयानुवृत्तौ मिथो न विवाह इत्य् अर्थः । बोधायनो ऽपि -  &amp;ldquo;द्व्यार्षेयसंनिपाते ऽविवाहस् त्र्यार्षेयाण्ं त्र्यार्षेयसंनिपाते ऽविवाहः पञ्चार्येयाणाम्&amp;rdquo; इति । गोत्रं च वंशपरम्पराप्रसिद्धम् । गोत्रप्रवरौ च पृथग् पृथक् पर्युदासे निमित्तम् । तत्र यास्कवाधौलमानमौकानां (?) गोत्रभेदेन विवाहे प्राप्ते तन् मा भूद् इत्य् असमानार्षग्रहणम् । तेषां भार्गववैतहव्यसादेवसेति  प्रवरैकायत् । यत्र तु प्रवरविकल्पः तत्रापि प्रवरभेदेन विवाहप्राप्तौ तत्प्रतिxएधार्थम् असानगोत्रग्रहणम् । एवं चासमानार्षजाम् असमानगोत्रजाम् उद्वहेद् इत्य् उक्तं भवति । न च समानार्षग्रहणं गोत्रविशेषणम् इति शङ्कनीयम्,&lt;/p&gt;</description>
    </item>
    <item>
      <title>०३ सापिण्ड्य-सगोत्रत्व-निवृत्तिः</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/03_sApiNDya-sagotratva-nivRttiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/03_sApiNDya-sagotratva-nivRttiH/</guid>
      <description>&lt;p&gt;&lt;u&gt;ननु&lt;/u&gt; च माता दानसमकालम् एव पितृसापिण्ड्यं तद्गोत्रं च हित्वा पतिसापिण्ड्यं तद्गोत्रं च प्रतिपद्यते । तत् कथम् &amp;ldquo;असपिण्डा च या मातुः&amp;rdquo; इति । तद् उक्तम् ।&lt;/p&gt;&#xA;&lt;blockquote&gt;&#xA;&lt;p&gt;एकत्वं सा गता भर्तुः पिण्डे गोत्रे च सूतके । इति ।&lt;/p&gt;&lt;/blockquote&gt;&#xA;&lt;p&gt;पतिसपिण्डैर् एव पत्न्याः सापिण्ड्यं न स्वपित्रादिभिर् इत्य् अभिप्रायः । &lt;u&gt;सत्यम्&lt;/u&gt; । नास्ति मातुः स्वपित्रादिबिः सह सापिण्ड्यं यदि तस्यास् त्यागपूर्वको विवाहः स्यात् । त्यागे हि स्वत्वनिवृत्तिवत्सापिण्ड्यसगोत्रत्वयोर् अपि निवृत्तिः । अनेनैवाभिप्रायेणोक्तम् ।&lt;/p&gt;&#xA;&lt;blockquote&gt;&#xA;&lt;p&gt;एकत्वं सा गता भर्तुः पिण्डे गोत्रे च सूतके । इति ।&lt;/p&gt;</description>
    </item>
    <item>
      <title>०४ मातुलसुतापरिणयनसमर्थनम्</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/04_mAtulasutApariNayanasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/04_mAtulasutApariNayanasamarthanam/</guid>
      <description>&lt;p&gt;&lt;u&gt;नन्व्&lt;/u&gt; एवं तर्हि ब्राह्मादिभिर् विवाहैर् निवृत्तपितृ-सपिण्डभावायां पुत्रस्य मातुलसुता परिषेया स्यात् । &lt;u&gt;सत्यम्&lt;/u&gt;, केन चोक्तं न परिणेयेति । &lt;u&gt;ननु&lt;/u&gt; मन्वादिभिर् एव । यद् आह शातातपः ।&lt;/p&gt;&#xA;&lt;blockquote&gt;&#xA;&lt;p&gt;उद्वहेत सगोत्रां यस् तनयां मातुलस्य च ।&lt;br&gt;&#xA;ऋषिभिश् चैव तुल्यां च स तु चान्द्रायणम् चरेत् ॥&lt;/p&gt;&lt;/blockquote&gt;&#xA;&lt;p&gt;मनुर् अपि ।&lt;/p&gt;&#xA;&lt;blockquote&gt;&#xA;&lt;p&gt;पैतृष्वसेयीं भगिनीं स्वस्रीयां मातुर् एव च ।&lt;br&gt;&#xA;मातुश् च भ्रातुर् अप्तस्य गत्वा चान्द्रायाणं चरेत् ॥&lt;br&gt;&#xA;एतास् तिस्रस् तु भार्यार्थे नोपयच्छेत बुद्धिमान् ।&lt;br&gt;&#xA;ज्ञातित्वेनानुपेयास् ताः पतति ह्य् उपयन्न् अधः । इति ।&lt;/p&gt;</description>
    </item>
    <item>
      <title>०५ कन्यालक्षणानि</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/05_kanyAlaxaNAni/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/05_kanyAlaxaNAni/</guid>
      <description>&lt;p&gt;&lt;strong&gt;कन्यालक्षणानि&lt;/strong&gt;&lt;/p&gt;&#xA;&lt;p&gt;&amp;ldquo;अनन्यपूर्विकां कान्ताम्&amp;rdquo; इत्यादिना कानिचित् कन्यालक्षणान्य् उक्तानि । अधुना लक्षणान्तराण्य् उच्यन्ते । तत्र मनुः ।&lt;/p&gt;&#xA;&lt;blockquote&gt;&#xA;&lt;p&gt;अव्यङ्गाङ्गीं सौम्यनाम्नीं हंसवारणगामिनीम् ।&lt;br&gt;&#xA;तनुलोमकेशदशनां मृद्वङ्गीं उद्वहेत् स्त्रियम् ॥&lt;/p&gt;&lt;/blockquote&gt;&#xA;&lt;p&gt;शातातपो ऽपि ।&lt;/p&gt;&#xA;&lt;blockquote&gt;&#xA;&lt;p&gt;हंसस्वनां मेधवर्णां मधुपिङ्गललोचनां ।&lt;br&gt;&#xA;तादृशीं वरयेत् कन्यां गृहस्थः सुखम् एधते ॥&lt;/p&gt;&lt;/blockquote&gt;&#xA;&lt;p&gt;आपस्तम्बो ऽपि -  &amp;ldquo;बन्धुशीललक्षणसंपन्नाम् अरोगाम् उपयच्छेत&amp;rdquo; इति । लक्षणसंपन्नाम् इत्य् अनेन विपरीतां नोद्वहेद् इत्य् आह । अत एव मनुः ।&lt;/p&gt;&#xA;&lt;blockquote&gt;&#xA;&lt;p&gt;नोद्वहेत् कपिलां कन्यां नधिकाङ्गीं न रोगिणीम् ।&lt;br&gt;&#xA;नालोमिकां नातिलोमां न वाचाटां न पिङ्गलाम् ॥&lt;/p&gt;&lt;/blockquote&gt;&#xA;&lt;p&gt;वाचाटां बहुभाषिणीम् । पिङ्गलां पिङ्गलाक्षीम् । यमो ऽपि ।&lt;/p&gt;</description>
    </item>
    <item>
      <title>०६ वरलक्षणानि</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/06_varalaxaNAni/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/06_varalaxaNAni/</guid>
      <description>&lt;p&gt;&lt;strong&gt;अथ वरलक्षणानि&lt;/strong&gt;&lt;/p&gt;&#xA;&lt;p&gt;तत्र गौतमः -  &amp;ldquo;विद्याचारित्रबन्धुशीलसंपन्नाय दद्यात्&amp;rdquo; इति । विद्या वेदः श्रुतं च । चारित्रम् अनुष्ठानम् । बन्धुः प्रशस्ताभिजनः । शीलं वृत्तम् । एतैः संपन्नाय कन्यां दद्याद् इत्य् अर्थः । आपस्तम्बो ऽपि -  &amp;ldquo;बन्धुलक्षणशीलसंपन्नः श्रुतवान् अरोग इति वरसम्पत्&amp;rdquo; इति । यमो ऽपि ।&lt;/p&gt;&#xA;&lt;blockquote&gt;&#xA;&lt;p&gt;कुलं च शीलं च वपुर् वयश् च विद्यां च वित्तं च सनाथतां च ।&lt;br&gt;&#xA;एतान् गुणान्त् सप्त परीक्ष्य देया कन्या बुधैः शेषम् अचिन्तनीयम् ॥ इति ।&lt;/p&gt;&lt;/blockquote&gt;&#xA;&lt;p&gt;यत् तु विष्णुनोक्तम्,&lt;/p&gt;</description>
    </item>
    <item>
      <title>०७ कन्यादानकालाः</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/07_kanyAdAnakAlAH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/07_kanyAdAnakAlAH/</guid>
      <description>&lt;p&gt;&lt;strong&gt;अथ कन्यादानकालाः&lt;/strong&gt;&lt;/p&gt;&#xA;&lt;p&gt;तत्र संवर्तः ।&lt;/p&gt;&#xA;&lt;blockquote&gt;&#xA;&lt;p&gt;अष्टमे तु भवेद् गौरी नवमे नग्निका भवेत् ।&lt;br&gt;&#xA;दशमे कन्यका प्रोक्ता द्वादशे वृषली स्मृता ॥&lt;/p&gt;&lt;/blockquote&gt;&#xA;&lt;p&gt;वृषली रजस्वला,&lt;/p&gt;&#xA;&lt;blockquote&gt;&#xA;&lt;p&gt;बन्ध्या तु वृषऌई ज्ञेया वृषली च मृतप्रजा ।&lt;br&gt;&#xA;अपरा वृषली ज्ञेया कुमारी या रजस्वला ॥&lt;/p&gt;&lt;/blockquote&gt;&#xA;&lt;p&gt;इति देवलस्मरणात् । एतच् च प्रायिकाभिप्रायम्, न पुनर् द्वादश एव रजस्वला भवतीति, कासांचिद् अर्वाग् अपि रजोदर्शनसंभवात् । अत एव यमः ।&lt;/p&gt;&#xA;&lt;blockquote&gt;&#xA;&lt;p&gt;अष्टवर्षा भवेद् गौरी नववर्षा तु रोहिणी ।&lt;br&gt;&#xA;दसवर्षा भवेत् कन्या अत ऊर्ध्वं रजस्वला ॥&lt;/p&gt;&lt;/blockquote&gt;&#xA;&lt;p&gt;यत् पुनर् आपस्तम्बेनोक्तम्,&lt;/p&gt;</description>
    </item>
    <item>
      <title>०८ कन्यादानफलम्</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/08_kanyAdAnaphalam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/08_kanyAdAnaphalam/</guid>
      <description>&lt;p&gt;&lt;strong&gt;अथ कन्यादानफलम्&lt;/strong&gt;&lt;/p&gt;&#xA;&lt;p&gt;यस् तूकतविधिना कन्यां प्रयच्छति तस्य फलम् आह मनुः ।&lt;/p&gt;&#xA;&lt;blockquote&gt;&#xA;&lt;p&gt;नाग्निहोत्रादिभिस् (?) तत् स्याद् अक्षयं ब्राह्मणस्य वा ।&lt;br&gt;&#xA;यत् कन्यां विधिवद् दत्वा फलम् आप्नोति मानवः ॥&lt;/p&gt;&lt;/blockquote&gt;&#xA;&lt;p&gt;मरीचिर् अपि ।&lt;/p&gt;&#xA;&lt;blockquote&gt;&#xA;&lt;p&gt;नाग्निचिन् नरकं याति न कन्यदो न तत्सुत ।&lt;br&gt;&#xA;विस्वजित् संमितो यज्ञः कन्यादानं महाफलम् ॥&lt;/p&gt;&lt;/blockquote&gt;&#xA;&lt;p&gt;संवर्तो ऽपि ।&lt;/p&gt;&#xA;&lt;blockquote&gt;&#xA;&lt;p&gt;ज्योतिष्टोमातिरात्राणां शतं शतगुणीकृतम् ।&lt;br&gt;&#xA;प्राप्नोति कन्यकां दत्वा होममन्त्रैश् च संस्कृताम् ॥&lt;/p&gt;&lt;/blockquote&gt;&#xA;&lt;p&gt;बृहस्पतिर् अपि ।&lt;/p&gt;&#xA;&lt;blockquote&gt;&#xA;&lt;p&gt;सहस्रसंमिता धेनुर् अनड्वान् दश धेनवः ।&lt;br&gt;&#xA;दशानडुत्समं यानं दशयानसमो हयः ॥&lt;br&gt;&#xA;दशवाजिसमा कन्या भूमिदानं च तत्समम् ।&lt;br&gt;&#xA;कनकाश्वतिला नागा दासीरथमहीगृहाः ।&lt;br&gt;&#xA;कन्या च कपिला धेनुर् महादानानि वै दश ॥&lt;/p&gt;</description>
    </item>
    <item>
      <title>०९ कन्यादातृनिर्णयः</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/09_kanyAdAtRnirNayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/09_kanyAdAtRnirNayaH/</guid>
      <description>&lt;p&gt;&lt;strong&gt;अथ कन्यादातृनिर्णयः&lt;/strong&gt;&lt;/p&gt;&#xA;&lt;p&gt;तत्र याज्ञवल्क्यः ।&lt;/p&gt;&#xA;&lt;blockquote&gt;&#xA;&lt;p&gt;पिता पितामहो भ्राता सकुल्यो जननी तथा ।&lt;br&gt;&#xA;कन्याप्रदः पूर्वनाशे प्रकृतिस्थः परः परः ॥&lt;/p&gt;&lt;/blockquote&gt;&#xA;&lt;p&gt;प्रकृतिस्थ उन्मादादिदोषरहितः । अप्रकृतिस्थत्वे तु पित्रादिनापि कृतम् अकृतम् एव । यद् आह नारदः ।&lt;/p&gt;&#xA;&lt;blockquote&gt;&#xA;&lt;p&gt;स्वतन्तो ऽपि हि यत् कार्यं कुर्याद् अप्रकृतिं गतः ।&lt;br&gt;&#xA;तद् अप्य् अकृतम् एव स्याद् अस्वातन्त्यस्य हेतुतः ॥&lt;/p&gt;&lt;/blockquote&gt;&#xA;&lt;p&gt;यत् पुनर् मनुनोक्तम् ।&lt;/p&gt;&#xA;&lt;blockquote&gt;&#xA;&lt;p&gt;यस्मै दद्यात् पिताप्य् एनां भ्राता चानुमतौ पितुः ।&lt;br&gt;&#xA;तं शुश्रूषेत जीवन्तं संस्थितं च न लङ्घयेत् ॥ इति ।&lt;/p&gt;&lt;/blockquote&gt;&#xA;&lt;p&gt;तत् तयोः प्रधान्यप्रतिपादनार्थं न पुनर् अन्यनिषेधाय (?) । अत एव नारदः ।&lt;/p&gt;</description>
    </item>
    <item>
      <title>४० विवाहभेदाः</title>
      <link>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/40_vivAhabhedAH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/dharmaH/nibandhaH/devaNaH_smRti-chandrikA/Text/saMskAraH/pAThaH/38_vivAhaH/40_vivAhabhedAH/</guid>
      <description>&lt;p&gt;&lt;strong&gt;अथ विवाहभेदाः&lt;/strong&gt;&lt;/p&gt;&#xA;&lt;p&gt;तत्र मनुः ।&lt;/p&gt;&#xA;&lt;blockquote&gt;&#xA;&lt;p&gt;अष्टाव् इमान् समासेन स्त्रीविवाहान् निबोधत ।&lt;br&gt;&#xA;ब्राह्मो दैवस् तथैवार्षः प्राजापत्यस् तथासुरः ॥&lt;br&gt;&#xA;गान्धर्वो राक्षसश् चैव पैशाचश् चाष्टमो ऽधमः ॥ इति ।&lt;/p&gt;&lt;/blockquote&gt;&#xA;&lt;p&gt;तत्र याज्ञवल्क्यः ।&lt;/p&gt;&#xA;&lt;blockquote&gt;&#xA;&lt;p&gt;ब्राह्मो विवाह आहूय दीयते शक्त्यलंकृता ।&lt;/p&gt;&lt;/blockquote&gt;&#xA;&lt;p&gt;यस्मिन्न् उक्तलक्षणं वरं स्वगृहम् आनीय तस्मै यथाशक्त्य् अलंकृता कन्या दीयते (?) स ब्राह्मओ विवाह इत्य् अर्थः । मनुर् अपि ।&lt;/p&gt;&#xA;&lt;blockquote&gt;&#xA;&lt;p&gt;आच्छाद्य चार्हयित्वा च श्रुतशीलवते स्वयम् ।&lt;br&gt;&#xA;आहूय दानं कन्याया ब्राह्मो धर्मः प्रकीर्तितः ॥&lt;/p&gt;&lt;/blockquote&gt;&#xA;&lt;p&gt;अर्हयित्वा अलंकारादिभिः पूजयित्वेत्य् अर्थः । अस्यां जातस् तु दश पित्रादीन् दश पुत्रादींश् चात्मानं पापान् मोचयति । तथा च गौतमः -  &amp;ldquo;दश पूर्वान् दशापरान् आत्मानं च ब्राह्मीपुत्रः पुनाति&amp;rdquo; इति । स यदि सद्वृत्त इति शेषः । तथा च मनुः ।&lt;/p&gt;</description>
    </item>
  </channel>
</rss>

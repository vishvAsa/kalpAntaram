+++
title = "२१ दशमाहकृत्यम्"

+++
**दशमाहकृत्यम्**

अत्र दशमे ऽहनित् क्रियाविशेषाः पारस्करेण दर्शिताः ।

> दशमे ऽहनित् पूर्वाह्णे क्षुरकर्म यथाश्रुति ।  
> स्नानं सचेलम् आचम्य गृहाशौचं यथोदितम् ॥  
> ज्ञातिबन्धुजनैः सार्धं गत्वा तत्र महाजलम् ।  
> स्नात्वा धर्मोदकं तूष्णीं पितृयज्ञविधानतः ॥  
> दद्यात् पिण्डत्रयं चाधो दक्षिणो यमदैवतः ।  
> मध्ये प्रेताय चोत्सृज्य रौद्रम् उत्तरबर्हिषि ॥  
> अञ्जनाभ्यञ्जने चैव छत्रोपानत्स्रगादिकान् ।  
> देवताभ्यः समुत्सृज्य वारिपूर्णं नवं घटम् ॥  
> प्राथयेच् च ततो बन्धून् प्रार्थिताश् चोदकाञ्जलीन् ।  
> नामगोत्रे समुच्चार्य दद्युस् त्रिर् अपि वा दस ॥  
> पाषाणं पुरतः स्थाप्य यद् वा दर्भास्तृते भुवि ।  
> उपवीतिन उत्थाय पाषाणं तु विनिक्षिपेत् ॥  
> जलमध्ये महावृक्षमूले वाथ चतुष्पथे ।  
> कुर्युर् अभ्यञ्जनं सर्वे वासांसि कुसुमानि च ॥  
> गन्धांश् च मङ्गलान्य् अन्यान् वृद्धस् स्त्रीकलशादिकान् ।  
> पुरस्कृत्य गृहं गत्वा प्राशयेयुर् यवौदनम् ॥  
> यदि नष्टो हृतो वापि पाषाणश् च प्रमादतः ।  
> पाषाणम् अन्यम् आदाय पूर्वदत्ताम्बु निक्षिपेत् ॥  
> नवशाद्धेषु पूर्णेषु कीकसानां च संस्कृतौ ।  
> पूर्वं दशाहाद् उत्कृष्य पुनर् दहनम् आचरेत् ॥  
> एकादशाहम् आरभ्य यावद् द्वादशमासिकम् ।  
> कुर्याच् च षोडशश्राद्धं मातुर् ऊर्ध्वं पुनःक्रिया ॥  
> एकादशे ऽहनि श्राद्धम् एकोद्दिष्टं समाचरेत् ।  
> यदि कार्यं न कुर्वीत पुनःसंस्कारम् अर्हति ॥ इति ।

**इति स्मृतिचन्द्रिकायां दशमाहकृत्यनिरूपणम्**

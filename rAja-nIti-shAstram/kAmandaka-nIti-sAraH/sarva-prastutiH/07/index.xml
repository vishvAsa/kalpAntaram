<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०७ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/07/</link>
    <description>Recent content in &#43;०७ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/07/index.xml" rel="self" type="application/rss+xml" />
    <item>
      <title>०१ राजपुत्ररक्षणप्रकरणम्</title>
      <link>https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/07/01_rAjaputraraxaNaprakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/07/01_rAjaputraraxaNaprakaraNam/</guid>
      <description>&lt;p&gt;प्रजात्मश्रेयसे राजा कुर्वीतात्मजरक्षणम् ।&lt;br&gt;&#xA;लोलुभ्यमानास् ते ऽर्थेषु हन्युर् एनम् अरक्षिताः ॥१॥&lt;/p&gt;&#xA;&lt;p&gt;राजपुत्रा मदोन्मत्ता गजा इव निरङ्कुशाः ।&lt;br&gt;&#xA;भ्रातरं वापि निघ्नन्ति पितरं वाभिमानिनः ॥२॥&lt;/p&gt;&#xA;&lt;p&gt;राजपुत्रैर् मदोन्मत्तैः प्रार्थ्यमानम् इतस् ततः ।&lt;br&gt;&#xA;दुःखेन रक्ष्यते राज्यं व्याघ्राघ्रातम् इवामिषम् ॥३॥&lt;/p&gt;&#xA;&lt;p&gt;रक्ष्यमाणा यदि च्छिद्रं कथञ्चित् प्राप्नुवन्ति ते ।&lt;br&gt;&#xA;सिंहशावा इव घ्नन्ति रक्षितारम् असंशयम् ॥४॥&lt;/p&gt;&#xA;&lt;p&gt;विनयोपग्रहान् भूत्यै कुर्वीत नृपतिः सुतान् ।&lt;br&gt;&#xA;अविनीतकुमारं हि कुलम् आशु विनश्यति ॥५॥&lt;/p&gt;&#xA;&lt;p&gt;विनीतम् औरसं पुत्रं यौवराज्ये ऽभिषेचयेत् ।&lt;br&gt;&#xA;दुष्टं गजम् इवोद्वृत्तं कुर्वीत सुखबन्धनम् ॥६॥&lt;/p&gt;</description>
    </item>
    <item>
      <title>०२ आत्मरक्षणप्रकरणम्</title>
      <link>https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/07/02_AtmaraxaNaprakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/07/02_AtmaraxaNaprakaraNam/</guid>
      <description>&lt;p&gt;याने शय्यासने भोज्ये पाने वस्त्रे विभूषणे ।&lt;br&gt;&#xA;सर्वत्रैवाप्रमत्तः सन् वर्जेत विषदूषितम् ॥९॥&lt;/p&gt;&#xA;&lt;p&gt;विषघ्नैर् उदकैः स्नातो विषघ्नमणिभूषणः ।&lt;br&gt;&#xA;परीक्षितं समश्नीयाज् जाङ्गलीविद्भिषग्वृतः ॥१०॥&lt;/p&gt;&#xA;&lt;p&gt;भृङ्गराजः शुकश् चैव शारिका चेति पक्षिणः ।&lt;br&gt;&#xA;क्रोशन्ति भृशम् उद्विग्ना विषपन्नगदर्शनात् ॥११॥&lt;/p&gt;&#xA;&lt;p&gt;चकोरस्य विरज्येते नयने विषदर्शनात् ।&lt;br&gt;&#xA;सुव्यक्तं माद्यति क्रौञ्चो म्रियते मत्तकोकिलः ॥१२॥&lt;/p&gt;&#xA;&lt;p&gt;जीवञ्जीवस्य च ग्लानिर् जायते विषदर्शनात् ।&lt;br&gt;&#xA;तेषाम् अन्यतमेनापि समश्नीयात् परीक्षितम् ॥१३॥&lt;/p&gt;&#xA;&lt;p&gt;मयूरपृषतोत्सर्गान् न भवन्ति भुजङ्गमाः ।&lt;br&gt;&#xA;तस्मान् मयूरपृषतौ भवने नित्यम् उत्सृजेत् ॥१४॥&lt;/p&gt;&#xA;&lt;p&gt;भोज्यम् अन्नं परीक्षार्थं प्रदद्यात् पूर्वम् अग्नये ।&lt;br&gt;&#xA;वयोभ्यश् च ततो दद्यात् तत्र लिङ्गानि लक्षयेत् ॥१५॥&lt;/p&gt;</description>
    </item>
  </channel>
</rss>

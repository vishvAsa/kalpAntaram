<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१९ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/19/</link>
    <description>Recent content in &#43;१९ on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/19/index.xml" rel="self" type="application/rss+xml" />
    <item>
      <title>०१ सैन्यबलाबलप्रकरणम्</title>
      <link>https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/19/01_sainyabalAbalaprakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/19/01_sainyabalAbalaprakaraNam/</guid>
      <description>&lt;p&gt;सामादीनाम् उपायानां त्रयाणां विफले नये ।&lt;br&gt;&#xA;विनयेन् नयसम्पन्नो दण्डं दण्ड्येषु दण्डवित् ॥१॥&lt;/p&gt;&#xA;&lt;p&gt;देवान् अभ्यर्च्य विप्रांश् च प्रशस्तग्रहतारकम् ।&lt;br&gt;&#xA;षड्विधं तु बलं व्यूह्य द्विषतो ऽभिमुखं व्रजेत् ॥२॥&lt;/p&gt;&#xA;&lt;p&gt;मौलं भृतं श्रेणि सुहृद्द्विषदाटविकं बलम् ।&lt;br&gt;&#xA;पूर्वं पूर्वं गरीयस् तु बलानां व्यसनं तथा ॥३॥&lt;/p&gt;&#xA;&lt;p&gt;सत्काराद् अनुरागाच् च सहसङ्कथनासनात् ।&lt;br&gt;&#xA;नित्यं तद्भावभावित्वान् मौलं भृतबलाद् गुरु ॥४॥&lt;/p&gt;&#xA;&lt;p&gt;सन्निकृष्टतया नित्यं क्षिप्रोत्थानतयापि च ।&lt;br&gt;&#xA;वृत्तेश् च स्वाम्यधीनत्वाद् भृतं श्रेणिबलाद् गुरु ॥५॥&lt;/p&gt;&#xA;&lt;p&gt;तुल्यसङ्घर्षणामर्षात् सुखलाभात् तथैव च ।&lt;br&gt;&#xA;बलाज् जानपदत्वाच् च मैत्राच् छ्रेणिबलं गुरु ॥६॥&lt;/p&gt;</description>
    </item>
    <item>
      <title>०२ सेनापतिप्रचारप्रकरणम्</title>
      <link>https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/19/02_senApatiprachAraprakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/19/02_senApatiprachAraprakaraNam/</guid>
      <description>&lt;p&gt;कुलोद्गतं जानपदं मन्त्रज्ञं मन्त्रिसम्मतम् ।&lt;br&gt;&#xA;दण्डनीतेः प्रयोक्तारम् अध्येतारं च तत्त्वतः ॥२७॥&lt;/p&gt;&#xA;&lt;p&gt;सत्यसत्त्वक्षमास्थैर्यमाधुर्यार्यगुणान्वितम् ।&lt;br&gt;&#xA;प्रभावोत्साहसम्पन्नम् आजीव्यम् अनुजीविनाम् ॥२८॥&lt;br&gt;&#xA;मित्रवन्तम् उदाराढ्यं बहुस्वजनबान्धवम् ।&lt;br&gt;&#xA;व्यवहारिणम् अक्षुद्रं पौरप्रकृतिसम्मतम् ॥२९॥&lt;/p&gt;&#xA;&lt;p&gt;नित्याकारणवैराणाम् अकर्तारम् अनाविलम् ।&lt;br&gt;&#xA;शुभानुबन्धिकर्माणम् अल्पामित्रं बहुश्रुतम् ॥३०॥&lt;/p&gt;&#xA;&lt;p&gt;अरोगं व्यायतं शूरं त्यागिनं कालवेदिनम् ।&lt;br&gt;&#xA;कल्याणाकृतिसम्पन्नं सत्सम्भाव्यपराक्रमम् ॥३१॥&lt;/p&gt;&#xA;&lt;p&gt;गजाश्वरथचर्यासु शिक्षितं सुजितश्रमम् ।&lt;br&gt;&#xA;खड्गयुद्धे नियुद्धे च शीघ्रचङ्क्रमणक्षमम् ॥३२॥&lt;/p&gt;&#xA;&lt;p&gt;युद्धभूमिविभागज्ञं सिंहवद् दृढविक्रमम् ।&lt;br&gt;&#xA;अदीर्घसूत्रं निस्तन्द्रम् अमर्षणम् अनुद्धतम् ॥३३॥&lt;/p&gt;&#xA;&lt;p&gt;हस्त्यश्वरथशस्त्राणां सम्यग्लक्षणवेदिनम् ।&lt;br&gt;&#xA;नरान्तरविवेकज्ञं कृतज्ञम् अनुकम्पकम् ॥३४॥&lt;/p&gt;&#xA;&lt;p&gt;वर्मकर्मसमायोगे कुशलं कुशलानुगम् ।&lt;br&gt;&#xA;सर्वयुद्धक्रियोपेतं शक्तं तत्परिकर्मणि ॥३५॥&lt;/p&gt;</description>
    </item>
    <item>
      <title>०३ प्रयाणव्यसनरक्षणप्रकरणम्</title>
      <link>https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/19/03_prayANavyasanaraxaNaprakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/19/03_prayANavyasanaraxaNaprakaraNam/</guid>
      <description>&lt;p&gt;नायकः पुरतो यायात् प्रवीरपुरुषावृतः ।&lt;br&gt;&#xA;मध्ये कलत्रं स्वामी च कोशः फल्गु च यद् बलम् ॥४५॥&lt;/p&gt;&#xA;&lt;p&gt;पार्श्वयोर् उभयोर् अश्वा अश्वानां पार्श्वयो रथाः ।&lt;br&gt;&#xA;रथानां पार्श्वयोर् नागा नागानां चाटवीबलम् ॥४६॥&lt;/p&gt;&#xA;&lt;p&gt;पश्चात् सेनापतिः सर्वं पुरस्कृत्य कृती स्वयम् ।&lt;br&gt;&#xA;यायात् सन्नद्धसैन्यौघः खिन्नानाश्वासयञ् छनैः ॥४७॥&lt;/p&gt;&#xA;&lt;p&gt;यायाद् व्यूहेन महता मकरेण पुरोभये ।&lt;br&gt;&#xA;श्येनेनोद्धृतपक्षेण सूच्या वा वीरवक्त्रया ॥४८॥&lt;/p&gt;&#xA;&lt;p&gt;पश्चाद्भये तु शकटं पार्श्वयोर् वज्रसञ्ज्ञितम् ।&lt;br&gt;&#xA;सर्वतः सर्वतोभद्रं भये व्यूहं प्रकल्पयेत् ॥४९॥&lt;br&gt;&#xA;कन्दरे शैलगहने निम्नगावनसङ्कटे ।&lt;br&gt;&#xA;दीर्घाध्वनि परिश्रान्तं क्षुत्पिपासाहितक्लमम् ॥५०॥&lt;/p&gt;</description>
    </item>
    <item>
      <title>०४ कूटयुद्धविकल्पप्रकरणम्</title>
      <link>https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/19/04_kUTayuddhavikalpaprakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/rAja-nIti-shAstram/kAmandaka-nIti-sAraH/sarva-prastutiH/19/04_kUTayuddhavikalpaprakaraNam/</guid>
      <description>&lt;p&gt;विशिष्टो देशकालाभ्यां भिन्नारिप्रकृतिर् बली ।&lt;br&gt;&#xA;कुर्यात् प्रकाशयुद्धं हि कूटयुद्धं विपर्यये ॥५४॥&lt;/p&gt;&#xA;&lt;p&gt;तेष्व् अवस्कन्दकालेषु परं हन्यात् समाकुलम् ।&lt;br&gt;&#xA;अभूमिष्ठं स भूमिष्ठस् तद्भूमौ चोपजापतः ॥५५॥&lt;/p&gt;&#xA;&lt;p&gt;प्रकृतिप्रग्रहाकृष्टं पाशैर् वनचरादिभिः ।&lt;br&gt;&#xA;हन्यात् प्रवीरपुरुषैर् भङ्गदानापकर्षणैः ॥५६॥&lt;/p&gt;&#xA;&lt;p&gt;पुरस्ताद् दर्शनं दत्त्वा तल्लक्षकृतनिश्चयः ।&lt;br&gt;&#xA;हन्यात् पश्चात् प्रवीरेण बलेनोत्पीड्य वेगिना ॥५७॥&lt;br&gt;&#xA;पश्चाद् वा सङ्कुलीकृत्य हन्यात् सारेण पूर्वतः ।&lt;br&gt;&#xA;आभ्यां पार्श्वावघातौ तु व्याख्यातौ कूटयोधने ॥५८॥&lt;br&gt;&#xA;पुरस्ताद् विषमे देशे पश्चाद् धन्यात् तु वेगवान् ।&lt;br&gt;&#xA;पुरः पश्चाच् च विषम एवम् एव तु पार्श्वयोः ॥५९॥&lt;br&gt;&#xA;प्रथमं योधयित्वा च दूष्यामित्राटवीबलैः ।&lt;br&gt;&#xA;श्रान्तं सन्नं निराक्रन्दं हन्याद् अश्रान्तवाहनः ॥६०॥&lt;/p&gt;</description>
    </item>
  </channel>
</rss>

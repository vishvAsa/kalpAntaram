अथ चतुर्थस्थानम्  
प्रथमोऽध्यायः  
आत्रेय उवाच  
सर्षपस्य चतुर्थांशोऽणुः  
चतुःसर्षपैर्माषः  
चतुर्माषैर्वल्लः  
चतुर्वल्लैः सुवर्णैः कर्षः  
चतुःकर्षैः पलम्  
चतुः पलैः कुडवः  
चतुःकुडवैः प्रस्थः  
चतुःप्रस्थैराढकः  
चतुर्भिराढकैर्द्रोणः  १  
शुष्काणामौषधानाञ्च मानञ्च द्विगुणं भवेत्  
आर्द्राणामथ सर्वेषां विज्ञातव्यस्तुलाविधिः  २  
सप्तभिर्यवशतैः साष्टषष्टिभिः पलं भवति  ।  
चतुर्भिः पलैः कुडवः  ।  
चतुर्भिः कुडवैः प्रस्थः  ।  
प्रस्थैश्चतुर्भिराढकः  ।  
चतुर्भिराढकैः कंसः  ।  
द्वेपले प्रसृतिर्भवेत्  ३  
मस्तुतैलारनालानां क्षीरमण्डगुड सिता  
मधु मद्यं तथा द्राक्षा खर्जूरं गुग्गुलुस्तथा  ४  
रसोनलवणानाञ्च ग्रोक्तावर्द्धार्धमानकौ  
बिडालपदिकामात्रं कर्षशब्दोऽभिधीयते  ५  
वटोदुम्बरमात्रेण पलमौदुम्बरं विदुः  
्रञ्द्भ्यरद्धतअत्र  
हारीत संहिता  
३२२  

चतुःपलं बिल्वमानं पलेद्वेऽञ्जलिरुच्यते  ६  
कुडवं चाञ्जलिद्वे च वक्ष्यमाणं महामते  ७  
चतुरंगुलविस्तारं चतुरंगुलमुन्नतम्  
काष्ठजं मृन्मयं वापि कुडवं तं विनिर्दिशेत्  ८  
चतुःकुडवैः प्रस्थः स्याच्चतुःप्रस्थैस्तथाढकः  
चतुराढकः स्याद्द्रोणो मानसंख्या प्रकीर्त्तिता  ९  
वमनं च विरेकञ्च प्रदद्यात्कर्षमात्रकम्  
सन्तर्पणं पलमात्रं चूर्णं कर्षकमात्रकम्  १०  
क्षारमेव पलार्द्धे च कर्षं चैव हरीतकीम्  
पलं रसोनकल्कञ्च पलं गुग्गुलुमेव च  ११  
पलञ्च सूरणं कल्कं दापयेच्च सुपण्डितः  
अन्यानि चूर्णलोहानि कर्षमात्राणि दापयेत्  १२  
ज्ञात्वा देहबलं सम्यगुत्तमाधममध्यमम्  
लेहं चूर्णं कषायं च दापयेद्विधिवत्सुधीः  १३  
इत्यात्रेयभाषिते हारीतोत्तरे चतुर्थे सूत्रस्थाने तुलामानविधिर्नाम 
प्रथमोऽध्यायः  १  
द्वितीयोऽध्यायः  
आत्रेय उवाच  
पाकश्चतुर्विधः प्रोक्तस्तैलानां शृणु पुत्रक  
खरचिक्कणमध्यस्तु विशोषी चापरो मतः  १  
दुग्धारनाल क्वाथश्च दधि वा शोषयत्यपि  
न चार्द्रता चौषधानां निष्फेनौ विमलस्तु यः  २  
्रञ्द्भ्यरद्धतअत्र  
चतुर्थस्थानम्  ४  
३२३  

मञ्जिष्ठारससङ्काशो भवेत्सखरपाकगः  
वातघ्नः सोऽपि विज्ञेयो मर्दनाभ्यञ्जने हितः  ३  
सफेनो मध्य पाकी च द्रवो भवति पिण्डितः  
नातिफेनमफेनं वा मध्यपाकं विनिर्दिशेत्  ४  
बस्तौ पाने च शस्तञ्च त्रिदोषघ्नं भिषग्वर  
सफेनश्चन्द्रभो यस्य भवेत्स्वस्थसमो द्रवः  ५  
स च चिक्कणकः पाको नस्ये प्रोक्तो हितः सदा  ६  
सधूमश्चातिदग्धश्च दग्धगन्धरसस्तथा  
विज्ञेयो वातशोषी च वर्जितः सर्व कर्मसु  ७  
मर्दने खरपाकश्च बस्तौ चिक्कणपाकितः  
बस्तौ पानेमध्यपाको विशोषी वर्जितस्तथा  ८  
पक्षे सिध्यति तैलञ्च सप्ताहे घृतमेव च  
कषायः प्रहरेणापि पत्नेनैव प्रसाधयेत्  ९  
इत्यात्रेयभाषिते हारीतोत्तरे चतुर्थे सूत्रस्थाने तैलपाकविधिर्नाम  
द्वितीयोऽध्यायः  २  
तृतीयोऽध्यायः  
आत्रेय उवाच  
चतुरंगुलां वेणुमयीं नाडीं प्रतिलक्षणं कृत्वा तया बस्तिप्रतिकर्म कुर्यात्  १  
नातिचोष्णे च काले च न शीते न च भोजिते  
न च निद्रालौ मूत्रार्त्ते विष्ठार्त्ते न च वेद भाक्  २  
निरूहं बस्तिकर्म च कारयेत्तं निरस्य च  ३  
्रञ्द्भ्यरद्धतअत्र  
हारीत संहिता  
३२४  

आदौ मूत्रविष्ठोत्सर्गं कृत्वा गुदं प्रक्षाल्य नातिशिथिलशय्यायां शाययित्वा 
वामाङ्गे  वामपादं  दक्षिणाङ्गे  दक्षिणपादञ्च  सङ्कोच्य  जङ्घोपरि  संस्थाप्यं 
गुदाभ्यन्तरे द्व्यंगुलमात्रां नाडीं सञ्चारयेत्सुधीः  ।  
ततः शनैः शनैर्बस्ति निष्पीड्य द्विपलपरिमिततैलेन निरूहं कुर्यात्  ।  
निरूहानन्तरं  शनैः  शनैरुत्तानं  शाययित्वा  ऊर्ध्वीकृत्वा  च  पश्चात्सङ्कोच्य 
पाणिभिः पञ्चवारान्स्फिक्पिण्डांस्त्रोटयेत्  ।  
ततः स्वस्थं कृत्वा क्षणेनापि आमाशयं मलस्थानं बोधयति  ।  
बस्त्युदरवातान्दोषान्निवारयति  ।  
पण्णितास्तं बस्तिनिरूहं तद्बस्तिकर्म च विदुः  ४  
इत्यात्रेयभाषिते हारीतोत्तरे चतुर्थे सूत्रस्थाने निरूहबस्तिकर्मविधिर्नाम  
तृतीयोऽध्यायः  ३  
चतुर्थोऽध्यायः  
स्वेदः सप्तविधिः प्रोक्तो लोष्टस्वेदो बाष्पस्वेदोऽग्निज्वालास्वेदः घटीस्वेदो  
जलस्वेदः फलस्वेदो वालुकास्वेदश्च  ।  
न तैलेन विना स्वेदं कदाचिदपि कारयेत्  ।  
तैलेनाभ्यञ्जयेत्स्वेदं स भवेद्गुणकारकः  १  
तीव्रज्वरे दाहशोषे तथातीसारपीडिते  
मूर्च्छाभ्रमदाहार्त्ते च विषे स्वेदं न कारयेत्  २  
शूलशोफातुरे वाते शीतश्लेष्मातुरेषु च  
एतेषां शस्यते स्वेदो नराणां सुखदायकः  ३  
इत्यात्रेयभाषिते हारीतोत्तरे चतुर्थे सूत्रस्थाने स्वेदनविधिर्नाम चतुर्थोऽध्यायः  
४  
पञ्चमोऽध्यायः  
रक्तावसेचनं चतुर्भिः प्रकारैर्भवति  ।  
शिराविरेचनेनापि अलाबुभिस्तथैव च  ।  
्रञ्द्भ्यरद्धतअत्र  
चतुर्थस्थानम्  ४  
३२५  

श्लक्ष्णशृङ्गैर्जलौकाभी रक्तञ्च स्रावयेद् बुधः  १  
पूर्वाे चापराे च नात्युष्णे नातिशीतले  
यवागूपरिपीतस्य शोणितं मोक्षयेद्भिषक्  २  
शिरोरोगेषु सर्वेषु नासामध्यपुटे तथा  
असृजं रेचयेद्यत्नात्सर्वदा भिषगुत्तमः  ३  
ललाटमध्ये भ्रुवोरुपरिष्टादंगुलद्वयं त्यक्त्वा शिरां रेचयेत्  ।  
वाह्वोः कूर्परमध्ये शिरां बन्धयेत्  ।  
मणिबन्धसन्धौ अंगुष्ठमूलचतुष्टयमंगुलञ्च विहाय शिरां बन्धयेत्  ।  
नातिपाश्च चतुरंगुलं विहाय शिरां बन्धयेत्  ।  
घुण्टिकां शिरां पादे बन्धयेत्  ।  
अपरमपि ग्रन्थविस्तारभयान्नोक्तम्  ।  
अलाबुशृङ्गै रक्तावसेचनं सर्वैरपि ज्ञातव्यम्  ४  
सकृष्णं फेनिलं श्यामं रक्तं तद्वातदोषजम्  
सर्वलक्षणसम्पन्नं विज्ञेयं तत्त्रिदोषजम्  ५  
इत्यात्रेयभाषिते हारीतोत्तरे चतुर्थे सूत्रस्थाने रक्तावसेचनविधिर्नाम  
पञ्चमोऽध्यायः  ५  
षष्ठोऽध्यायः  
आत्रेय उवाच  
जलौकाश्चतुर्विधाः प्रोक्ता इन्द्रायुधारोहिणी कालिकाधूम्रा चेति  १  
नीलवर्णा पार्श्वरक्ता तीक्ष्णमुखी गम्भीरनिर्मलोदके पाषाणसन्धौ च प्रविशति  
तया विद्रध्युदरदाहशोफमूर्च्छाविषाद्युपद्रवयति  २  
नीलवर्णा पार्श्वपीता शङ्कुमुखी पद्मनाले प्रविशति  
तया विद्रधिविसर्पशोफाद्युपद्रवयति  ३  
्रञ्द्भ्यरद्धतअत्र  
हारीत संहिता  
३२६  

कृष्णा कालिका मत्स्याशये दूरे त्याज्या  ४  
धूम्रा कपोतमहिषवर्णा पीतोदरी अर्द्धचन्द्रमुखी कर्दमे कलुषोदके प्रविशति  
सा रक्तावसेचनयोग्यानिरुपद्रवा च  ५  
अवस्थानं काञ्जिकेन प्रक्षाल्य नवनीतेन म्रक्षयित्वा उष्णोदकेन प्रक्षालयेत्  
पश्चात् तत्र जलौकावचारणीया  ६  
जलौका रक्तपूर्णापश्चात् पातिता  ।  
तस्या मुखं लवणेन मूत्रेण वा प्रक्षालयेत्  ।  
अथवा शनैर्गोस्तनवद्दुह्यते  ।  
पुनर्नवनीतेन मुखमालिप्यावचारणीया  ।  
दुष्टरक्ते विनिर्गते दंशं काञ्जिकेन प्रक्षाल्य घृतमधुनाभ्यज्य वस्त्रेण बध्नीयात्  
७  
इत्यात्रेयभाषिते हारीतोत्तरे चतुर्थ सूत्रस्थाने जलौकावचारविधिर्नाम  
षष्ठोऽध्यायः  ६  
इति सूत्रस्थानं समाप्तम्  
्रञ्द्भ्यरद्धतअत्र  
चतुर्थस्थानम्  ४  
३२७  

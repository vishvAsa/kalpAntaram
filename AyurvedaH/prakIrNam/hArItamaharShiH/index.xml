<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;हारीतमहर्षिः on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/AyurvedaH/prakIrNam/hArItamaharShiH/</link>
    <description>Recent content in &#43;हारीतमहर्षिः on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/AyurvedaH/prakIrNam/hArItamaharShiH/index.xml" rel="self" type="application/rss+xml" />
    <item>
      <title>हारीतसंहिता</title>
      <link>https://vishvAsa.github.io/kalpAntaram/AyurvedaH/prakIrNam/hArItamaharShiH/hArItasaMhitA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/AyurvedaH/prakIrNam/hArItamaharShiH/hArItasaMhitA/</guid>
      <description>&lt;p&gt;[[हारीतसंहिता&#x9;Source: &lt;a href=&#34;https://www.ebharatisampat.in/read_chapter.php?bookid=NDYwNDY5MDY1MjQxMTQy&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;हारीत&lt;br&gt;&#xA;Hārīta Saṁhitā&lt;br&gt;&#xA;प्रथम स्थानम्&lt;br&gt;&#xA;Prathamasthānam&lt;br&gt;&#xA;Chapter 1 2 3 4 5 6 7 8 9 10 11 12 13 14&#xA;15 16 17 18 19 20 21 22 23&lt;br&gt;&#xA;प्रथम स्थानम्&lt;/p&gt;&#xA;&lt;p&gt;अथ प्रथम स्थानम्&lt;br&gt;&#xA;प्रथमोऽध्यायः&lt;br&gt;&#xA;नत्वा शिवं परमतत्त्वकलाविरूढं ज्ञानामृतैकचटुलं परमात्मरूपम्&lt;br&gt;&#xA;रागादिरोगशमनं दमनं स्मरस्य शश्वत्क्षपाधिपधरं त्रिगुणात्मरूपम् १&lt;br&gt;&#xA;आत्रेयहारीतसंवादः&lt;br&gt;&#xA;हिमवदुत्तरे कूले सिद्धगन्धर्वसेविते&lt;br&gt;&#xA;शान्ते मृगगणाकीर्णं नाना पादपशोभिते २&lt;br&gt;&#xA;तत्रस्थं तपसा युक्तं तरुणादित्यतेजसम्&lt;br&gt;&#xA;शुद्धस्फटिकवच्छुभ्रं भूतिभूषितविग्रहम् ३&lt;br&gt;&#xA;जटाजूटाटवीमूले उषितं शुभ्रकुण्डलम्&lt;br&gt;&#xA;आत्रेयं बहुशिष्यैस्तु राजितं तपसान्वितम् ४&lt;br&gt;&#xA;पप्रच्छ शिष्यो हारीतः सर्वज्ञानमिदं महत् ५&lt;br&gt;&#xA;हारीत उवाच&lt;br&gt;&#xA;भवन् गुणगणाधार आयुर्वेदविदां वर&lt;br&gt;&#xA;विनयादविनीतोऽहं पृच्छामि मुनिपुङ्गव ६&lt;br&gt;&#xA;कथं रोगसमुत्पत्तिरुत्पन्नो ज्ञायते कथम्&lt;br&gt;&#xA;उपचारः प्रचारश्च कथं वा सिद्धिमिच्छति ७&lt;br&gt;&#xA;एतत्सम्यक् परिज्ञानं कथयस्व महामुने&lt;br&gt;&#xA;एवं पृष्टो महाचार्यो हारीतेन महात्मना&lt;br&gt;&#xA;प्रत्युवाच ऋषिः पुत्रं प्रहस्योत्फुल्ललोचनः ८&lt;br&gt;&#xA;आत्रेय उवाच&lt;br&gt;&#xA;शृणु पुत्र महाप्राज्ञ सर्वशास्त्रविशारद&lt;br&gt;&#xA;चिकित्साशास्त्रकुशल वैद्यविद्याविचक्षण ९&lt;br&gt;&#xA;आयुर्वेदमपारन्तु श्लोकानां लक्षसंख्यया&lt;br&gt;&#xA;कथं तस्य परिज्ञानं कालेनाल्पेन पुत्रक १०&lt;br&gt;&#xA;अल्पायुषोऽल्पवक्तारः स्वल्पशास्त्रविशारदाः&lt;br&gt;&#xA;अल्पावत्रारणे शक्ताः कलौ जाता इमे नराः ११&lt;br&gt;&#xA;अल्पः कलियुगश्चायं नरोपद्रवकारणम्&lt;br&gt;&#xA;कथं पुत्र प्रवक्ष्यामि विस्तरेण तवागमम् १२&lt;br&gt;&#xA;यस्य श्रवणकालो यो याति चान्तञ्च पुत्रक&lt;br&gt;&#xA;तस्माच्चाल्पतरेणाऽपिवक्ष्यामि शृणु साम्प्रतम् १३&lt;br&gt;&#xA;चतुर्विंशसहस्रैस्तु मयोक्ता चाद्यसंहिता&lt;br&gt;&#xA;तथा द्वादशसाहस्री द्वितीया संहिता मता १४&lt;br&gt;&#xA;तृतीया षट्सहस्रैस्तु चतुर्थी त्रिभिरेव च १५&lt;br&gt;&#xA;पञ्चमी दिक्पञ्चशतैः प्रोक्ताः पञ्चात्र संहिताः&lt;br&gt;&#xA;तस्माच्चाल्पतरेणापि वक्ष्यामि शृणु पुत्रक १६&lt;br&gt;&#xA;येन विज्ञानमात्रेण गदवेदविदो भवेत्&lt;br&gt;&#xA;किमत्र बहुनोक्तेन चाल्पसारे विशारद १७&lt;br&gt;&#xA;येन धर्मार्थसौख्यं च तद्धि कर्म समाचरेत्&lt;br&gt;&#xA;येन संजायते श्रेयो येन कीर्तिर्महत्सुखम् १८&lt;br&gt;&#xA;तत्कर्म नितरां साध्यं जनानन्दविधायकम् १९&lt;br&gt;&#xA;एकं शास्त्रं वैद्यमध्यात्मकं वा सौख्यं चैकं यत्सुखं वा तपो वा&lt;br&gt;&#xA;वन्द्यश्चैको भूपतिर्वा यतिर्वा एकं कर्म श्रेयसं वा यशो वा २०&lt;br&gt;&#xA;बहुतरमुपचारात् सारमाधारलोके जननमतिसुखानां वर्द्धनं श्रेयसां वा&lt;br&gt;&#xA;विगतकलुषभावा चोज्ज्वला कीर्त्तिमूर्त्तिर्न खलु कुटिलतास्याः श्रूयते लोकवृन्दैः २१&lt;br&gt;&#xA;आयुर्वेदमिदं सम्यक् न देयं यस्य कस्यचित् २२&lt;br&gt;&#xA;नाभक्तायाप्यशान्ताय न मूर्खाय न चाधमे&lt;br&gt;&#xA;शान्ते देयं न देयं स्यात् सर्वथा नाऽधमेऽधने २३&lt;br&gt;&#xA;धर्मिष्ठो कुहनी विवर्जितमनाः शान्तः शुचिः शुद्धधीर्धीरोऽभीरुविवेकसारहृदयो विद्याविलासोज्ज्वलः ।&lt;br&gt;&#xA;प्राज्ञो रोगगणप्रचारनिपुणोऽलुब्धः सदा तोषधृगित्थं सर्वगुणाकरौ नृपजनैः पूज्यः सदा रोगवित् २४&lt;br&gt;&#xA;दृष्ट्वा यथा मृगपतिं गजयूथनाथः संशुष्कमानमदबिन्दुकपोलधारः&lt;br&gt;&#xA;त्यक्त्वा वनं व्रजति चाकुलमानसेन दृष्ट्वा तथा गदगजो भिषजं प्रयाति २५&lt;br&gt;&#xA;यद्वत्तमोवृतमिदं भुवनं मयूखैः प्राकाश्यमाशु कुरुते सकलं रविस्तु&lt;br&gt;&#xA;तद्वत्सुवैद्य उपलभ्य रुजोतिनाशं शीघ्रं करोति गदिनं गदमुक्तभारम् २६&lt;br&gt;&#xA;लुब्धः क्रूरः शठजठरको मद्यपश्चालसश्चाधीरो भीरुर्विकलहृदयो हीनकर्मार्थमन्दः । शास्त्रज्ञातोप्यविदितगदज्ञानपाखण्डखण्डोवर्ज्यो वैद्यः प्रबलमतिभिर्भूमिपैर्वा सुदूरात् २७&lt;br&gt;&#xA;वैद्यशास्त्रपठनविधि&lt;br&gt;&#xA;अद्भुतं चाप्यशङ्कञ्च नात्युच्चं नीचमेव च&lt;br&gt;&#xA;यः पठेच्छास्त्रमित्थञ्च शास्त्राप्तिस्तस्य दृश्यते २८&lt;br&gt;&#xA;चर्वणं गिलनं चापि कम्पितं श्वसितं तथा&lt;br&gt;&#xA;नोचोच्चं चैव गम्भीरं वर्जयेत्पाठकेन तु २९&lt;br&gt;&#xA;अनध्यायेन शास्त्रस्य नोत्सवे यज्ञकर्मसु&lt;br&gt;&#xA;जातके सूतके चाथ पठनं न विधीयते ३०&lt;br&gt;&#xA;चतुर्दश्यष्टमीदर्शप्रतिपत्पूर्णिमास्तथा&lt;br&gt;&#xA;वर्ज्याः पञ्च इमाः पाठे मुनिभिः परिकीर्तिताः ३१&lt;br&gt;&#xA;अकाले दुर्दिने गर्जे दिग्दाहे भूमिकम्पने&lt;br&gt;&#xA;शास्त्रपाठस्तथा वर्ज्यो ग्रहणे चन्द्रसूर्य्ययोः ३२&lt;br&gt;&#xA;द्वादशैते अनध्यायाः प्रोक्ताः शृणुष्व पुत्रक&lt;br&gt;&#xA;गुरुपीडासमुत्पन्ने नृपे संपीडितेऽथवा ३३&lt;br&gt;&#xA;आहवे जीवसम्पाते प्रदोषे वाऽथवा पुनः&lt;br&gt;&#xA;राष्ट्रपीडासमुत्पन्ने न कुर्याच्छास्त्रपाठनम् ३४&lt;br&gt;&#xA;एतैस्तु पठितं शास्त्रं न स्वार्थे सिद्धिसाधकम्&lt;br&gt;&#xA;न श्रेयसे न माङ्गल्ये नोपकारे सुखावहम ३५&lt;br&gt;&#xA;एवं ज्ञात्वा पठति निपुणो वैद्यविद्यानिधानं&lt;br&gt;&#xA;श्रेयस्तस्य प्रतिदिनमसौ वाञ्छितार्थं प्रपद्येत् ।&lt;br&gt;&#xA;कीर्तिः सौख्यं भवति नितरां तस्य लोकप्रशंसा&lt;br&gt;&#xA;पूज्यो राज्ञां सततमपि वै जायते स्वार्थसिद्धिः ३६&lt;br&gt;&#xA;इति आत्रेयभाषिते हारीतोत्तरे वैद्यगुणदोषशास्त्रपठनविधिर्नाम प्रथमोऽध्यायः १&lt;/p&gt;</description>
    </item>
  </channel>
</rss>

+++
title = "रसप्रकाशसुधाकरः"
author = "जीवरामकालिदासशास्त्री"
domain = "उपवेदाः"
sub-domain = "आयुर्वेदः"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2563"
source_url = "https://www.ebharatisampat.in/read_chapter.php?bookid=Njg1NzIzOTYzODMwNjQy"

+++
[[रसप्रकाशसुधाकरः	Source: [EB](https://www.ebharatisampat.in/read_chapter.php?bookid=Njg1NzIzOTYzODMwNjQy)]]

\[















अध्याय १

शशिकलाकलितं हि शुभाननं शिवनिधानमथो ऋषिपूजितम् ।  
जननपालनसंहरणात्मकं हरिहरं प्रथमं प्रणमाम्यहम् ॥ १.१ ॥  
कुमुदकुन्दसिताम्बरधारिणीं विमलमौक्तिकहारसुशोभिताम् ।  
सकलसिद्धगणैरपि सेवितामहरहः प्रणमामि च शारदाम् ॥ १.२ ॥  
वदनकुंजरमभ्रदलद्युतिं त्रिनयनं च चतुर्भुजवामनम् ।  
कनकरत्नसुशोभितशेखरं गणपतिं प्रथमं प्रणमाम्यहम् ॥ १.३ ॥  
गिरिशधाम सदा महदद्भुतं सकलरोगविघातकरं परम् ।  
सकलसिद्धिसमूहविशारदं प्रणतपापहरं भवपारदम् ॥ १.४ ॥  
\<ईन्हल्त्स्वेर्शेइछ्निस्\>  
प्रथमं पारदोत्पत्तिं कथयामि यथातथम् ।  
ततः शोधनकं तस्य तथाष्टादश कर्म च ॥ १.५ ॥  
चतुर्धा बंधविज्ञानं भस्मत्वं सूतकस्य च ।  
धातूनां शोधनं चैव मारणं गुणवर्णनम् ॥ १.६ ॥  
अष्टौ महारसाः सम्यक्प्रोच्यन्तेऽत्र मया खलु ।  
तथा चोपरसानां हि गुणाः शोधनमारणम् ॥ १.७ ॥  
द्रुतिपातं च सर्वेषां कथयामि सविस्तरम् ।  
रत्नानां गुणदोषश्च तथा शोधनमारणम् ॥ १.८ ॥  
क्रामणं रंजनं चैव द्रुतिमेलानकं रसे ।  
रसांश्च शतसंख्याकान् कथयामि सविस्तरात् ॥ १.९ ॥  
औषधीनां समाख्याता भेदाश्चत्वार एव च ।  
दिव्यौषध्यो रसौषध्यः सिद्धौषध्यस्तथा पराः ॥ १.१० ॥  
महौषध्य इति प्रोक्ता यंत्राण्यथ पुटानि च ।  
मूषाश्चैव हि धातूनां कौतुकानि समासतः ॥ १.११ ॥  
वाजीकरणयोगाश्च शुक्ररतंभकरास्त ।  
नातिसंक्षेपविस्तारात्ग्रंथेऽस्मिन् परिकल्पिताः ॥ १.१२ ॥  
\<सूतोत्पत्ति (मिथिल्fए एइनेर्स्छ्ण्नेन् Fरौ)\>  
हिमालयात्पश्चिमदिग्विभागे गिरीन्द्रनामा रुचिरोऽस्ति भूधरः ।  
तत्सन्निधानेऽतिसुवृत्तकूपे साक्षाद्रसेंद्रो निवसत्ययं हि ॥ १.१३ ॥  
कुमारिकारूपगुणेन युक्ता स्वलंकृता वाहवरेऽधिरूढा ।  
तत्रागता कूपमवेक्षमाणा निवर्तिता सा महता जवेन ॥ १.१४ ॥  
प्रधावितः सूतवरश्चतुर्षु ककुप्सु भूमौ पतितो हि नूनम् ॥ १.१५ ॥  
परितः पर्वतात्सम्यक्क्षेत्रं द्वादशयोजनम् ।  
विस्तीर्णं च सुवृत्तं हि सूतकस्य समीरितम् ॥ १.१६ ॥  
तन्मृदः पातने यंत्रे पातितः खलु रोगहा ।  
जायते रुचिरः साक्षादुच्यते पारदः स्वयम् ॥ १.१७ ॥  
\<मेर्चुर्य्ःः सुब्त्य्पेस्ःः चस्ते (अfतेरेमनतिओन् fरों थे wएल्ल्)\>  
कूपाद्विनिःसृतः सूतश्चतुर्दिक्षु गतो द्विजः ।  
क्षत्रियो वैश्यशूद्रौ च चतुर्णां जायते खलु ॥ १.१८ ॥  
\<मेर्चुर्य्ःः सुब्त्य्पेस्ःः चोलोउर्\>  
श्वेता कृष्णा तथा पीता रक्ता वै जायते छविः ।  
प्राच्यां याम्यां प्रतीच्यां च कौबेर्यां च दिशि क्रमात् ॥ १.१९ ॥  
\<मेर्चुर्य्ःः सुब्त्य्पेस्ःः चोलोउर्ःः उसे\>  
श्वेतः श्वेतविधाने स्यात्कृष्णो देहकरस्तथा ।  
पीतवर्णः स्वर्णकर्ता रक्तो रोगविनाशकृत् ॥ १.२० ॥  
सर्व एकीकृता एव सर्वकार्यकराः सदा ।  
सेविताः सर्वरोगघ्नाः सर्वसिद्धिविधायकाः ॥ १.२१ ॥  
इत्थं सूतोद्भवं ज्ञात्वा न रोगैवार्ध्यते खलु ।  
शोधितो मारितश्चैव क्रामितः सारितः शुभः ॥ १.२२ ॥  
\<पारद्ना आठ्संस्कारथवा कर्म्\>  
स्वेदनं मर्दनं चैव मूर्च्छनं स्यात्तदुत्थितम् ।  
पातनं रोधनं सम्यक्नियामनसुदीपने ॥ १.२३ ॥  
तथाभ्रकग्रासमान- चारणं च क्रमेण हि ।  
गर्भद्रुतिर्बाह्यद्रुतिः प्रोक्तं जारणकं तथा ॥ १.२४ ॥  
सारणं क्रामणं प्रोक्तं वेधकर्म च रंजनम् ।  
सेवनं पारदस्याथ कर्माण्यष्टादशैव हि ।  
उद्देशतो मयात्रैव नामानि कथितानि वै ॥ १.२५ ॥  
\<पारददोषाः\>  
दोषाः पञ्च समुद्दिष्टाः पारदानां भिषग्वरैः ।  
मलो विषं तथा वह्निर्मदो दर्पश्च वै क्रमात् ।  
मूर्च्छां मृत्युं मदं चैव स्फोटं कुर्युः शिरोभ्रमम् ॥ १.२६ ॥  
\<पारदकञ्चुकाः\>  
कञ्चुकाः सप्त सूतस्य कथयामि यथार्थतः ।  
नामानि कथयाम्येषां देवीशास्त्रानुसारतः ॥ १.२७ ॥  
मृच्छैलजलशुल्बायो- नागवंगसमुद्भवाः ।  
सूतके कंचुकाः सप्त ततश्चैव विषोपमाः ॥ १.२८ ॥  
\<मेर्चुर्य्ःः उसे ओf शोधन\>  
द्वादशैव हि दोषाः स्युर्यैश्च निष्कासिता द्विजैः ।  
तेषां हि रससिद्धिः स्यादपरे यमसन्निभाः ।  
तस्माद्दोषापहरणं कर्तव्यं भिषगुत्तमैः ॥ १.२९ ॥  
\<स्वेदन\>  
तत्र स्वेदनकं कुर्याद्यथावच्च शुभे दिने ।  
सूतस्य स्वेदनं कार्यं दोलायंत्रेण वार्तिकैः ॥ १.३० ॥  
क्षारौ चाम्लेन सहितौ तथा च पटुपंचकम् ।  
त्रिकटु त्रिफला चैव चित्रकेण समन्विता ॥ १.३१ ॥  
पुष्पकासीससौराष्ट्र्यौ सर्वाण्येव तु मर्दयेत् ।  
ओषधानि समांशानि रसादष्टमभागतः ॥ १.३२ ॥  
कृत्वान्धमूषां तेषां तु तन्मध्ये पारदं क्षिपेत् ।  
त्रिगुणेन सुवस्त्रेण भूर्जपत्रेण वेष्टयेत् ॥ १.३३ ॥  
गुणेन काष्ठखण्डे वै बद्धां तु रसपोटलीम् ।  
लम्बायमानां भाण्डे तु तुषवारिप्रपूरिते ॥ १.३४ ॥  
त्रिदिनं स्वेदयेत्सम्यक्स्वेदनं तदुदीरितम् ॥ १.३५ ॥  
\<२. मर्दन\>  
अथ मर्दनकं कर्म येन शुद्धतमो रसः ।  
प्रजायते विस्तरेण कथयामि यथातथम् ॥ १.३६ ॥  
खल्वे विमर्दयेत्सूतं दिनानि त्रीणि चैव हि ।  
\<खल्वःः दिमेन्सिओन्स्\>  
अथ खल्वप्रमाणं हि वक्ष्ये तत्र मयाधुना ॥ १.३७ ॥  
कलांगुलस्तदायामश्चोत्सेधोऽपि नवांगुलः ।  
विस्तरेण तथा कुर्यान्निम्नत्वेन षडङ्गुलम् ॥ १.३८ ॥  
द्व्यंगुलः पृष्ठविस्तारो मध्येऽतिमसृणीकृतः ।  
\<पेस्त्लेःः सिशे\>  
अर्धचन्द्राकृतिश्चापि मर्दकोऽत्र दशांगुलः ॥ १.३९ ॥  
\<मर्दन (चोन्त्.)\>  
सूतः पञ्चपलस्तस्मिन्मर्दयेत्काञ्जिकैस्त्र्यहम् ।  
बहिर्मलविनाशाय रसराजं तु निश्चितम् ॥ १.४० ॥  
उष्णकांजिकतोयेन क्षालयेत्तदनन्तरम् ॥ १.४१ ॥  
\<३. मूर्छन\>  
अतःपरं प्रवक्ष्यामि पारदस्य तु मूर्च्छनम् ।  
मूर्च्छनं दोषरहितं सप्तकञ्चुकनाशनम् ॥ १.४२ ॥  
स्वर्जिका यावशूकश्च तथा च पटुपंचकम् ।  
अम्लौषधानि सर्वाणि सूतेन सह मर्दयेत् ॥ १.४३ ॥  
खल्वे दिनत्रयं तावद्यावन्नष्टत्वमाप्नुयात् ।  
स्वरूपस्य विनाशेन मूर्च्छनं तदिहोच्यते ।  
निर्मलत्वमवाप्नोति ग्रन्थिभेदश्च जायते ॥ १.४४ ॥  
\<४. उत्थापन\>  
अथोत्थापनकं कर्म पारदस्य भिषग्वरैः ।  
करणीयं प्रयत्नेन रसशास्त्रस्य वर्त्मना ॥ १.४५ ॥  
दोलायंत्रे ततः स्वेद्यः पूर्ववद्दिवसत्रयम् ।  
सूर्यातपे मर्दितोऽसौ दिनमेकं शिलातले ।  
उत्थापनं भवेत्सम्यक्मूर्छादोषविनाशनम् ॥ १.४६ ॥  
\<५. पातन\>  
पातनं हि महत्कर्म कथयामि सुविस्तरम् ।  
त्रिधा पातनमित्युक्तं रसदोषविनाशनम् ॥ १.४७ ॥  
ऊर्ध्वपातस्त्वधःपातस्तिर्यक्पातः क्रमेण हि ।  
\<ऊर्ध्वपातनयन्त्र\>  
ऊर्ध्वपातनयंत्रस्य लक्षणं तदिहोच्यते ।  
मृण्मयी स्थालिका कार्या चोच्छ्रिता तु षडंगुला ॥ १.४८ ॥  
मुखे सप्ताङ्गुलायामा परितस्त्रिदशांगुला ।  
इयन्माना द्वितीया च कर्तव्या स्थालिका शुभा ॥ १.४९ ॥  
क्षारद्वयं रामठं च तथा हि पटुपञ्चकम् ।  
अम्लवर्गेण संयुक्तं सूतकं तैस्तु मर्दयेत् ॥ १.५० ॥  
लेपयेत्तेन कल्केन अधःस्थां स्थालिकां शुभाम् ।  
उपरिस्थामधोवक्त्रां दत्त्वा संपुटमाचरेत् ॥ १.५१ ॥  
सभस्मलवणेनैव मुद्रां तत्र प्रकारयेत् ।  
चुल्यां स्थालीं निवेश्याथ धान्याग्निं तत्र कारयेत् ॥ १.५२ ॥  
तस्योपरि जलाधानं कार्यं यामचतुष्टयम् ।  
स्वाङ्गशीतलतां ज्ञात्वा ऊर्ध्वंगं ग्राहयेद्रसम् ॥ १.५३ ॥  
ऊर्ध्वपातनयंत्रं हि तदेवं परिकीर्तितम् ।  
\<५.२. अधःपातन\>  
पूर्वोक्तां स्थालिकां सम्यक्विपरीतां तु पंकिले ।  
गर्ते तु स्थापितां भूमौ ज्वालयेन्मूर्ध्नि पावकम् ॥ १.५४ ॥  
यामत्रितयपर्यंतमधः पतति पारदः ।  
अधःपातनयंत्रं हि कीर्तितं रसवेदिभिः ॥ १.५५ ॥  
\<५.३. तिर्यक्पातन\>  
पूर्वोक्तैरौषधैः सार्धं रसराजं विमर्दयेत् ।  
तिर्यग्घटे रसं क्षिप्त्वा तन्मुखे ह्यपरो घटः ॥ १.५६ ॥  
कनीयानुदरे छिद्रं छिद्रे चायसनालिकाम् ।  
नालिकां जलपात्रस्थां कारयेच्च भिषग्वरैः ॥ १.५७ ॥  
अधस्ताद्रसयंत्रस्य तीव्राग्निं ज्वालयेद्बुधः ।  
यामत्रितयपर्यंतं तिर्यक्पातो भवेद्रसः ॥ १.५८ ॥  
यंत्राणां पातनानां च त्रितयं सुकरं खलु ॥ १.५९ ॥  
कथितं हि मया सम्यक्रसागमनिदर्शनात् ॥ १.६० ॥  
\<६. रोधन\>  
अधुना कथयिष्यामि रसरोधनकर्म च ।  
यत्कृते च पलत्वं हि रसराजस्य शाम्यति ॥ १.६१ ॥  
सिन्धूद्भवं दशपलं जलप्रस्थत्रयं तथा ।  
धारयेद्घटमध्ये च सूतकं दोषवर्जितम् ॥ १.६२ ॥  
पिधानेन यथा सम्यक्मुद्रितं मृत्स्नया खलु ।  
निर्वाते निर्जने देशे धारयेद्दिवसत्रयम् ॥ १.६३ ॥  
अनेनैव प्रकारेण रोधनं कुरु वैद्यराट् ॥ १.६४ ॥  
\<७. नियामन\>  
अतःपरं प्रवक्ष्यामि पारदस्य नियामनम् ।  
जलसैंधवसंयुक्तो घटस्थो हि रसोत्तमः ।  
दिनत्रयं स्वेदितश्च वीर्यवानपि जायते ॥ १.६५ ॥  
\<८. दीपन\>  
अथेदानीं प्रवक्ष्यामि रसराजस्य दीपनम् ।  
बुभुक्षा व्यापकत्वं च येन कृत्वा प्रजायते ॥ १.६६ ॥  
राजिका लवणोपेता मरिचं शिग्रुटंकणे ।  
कासीससंयुता कांक्षी कांजिकेन समन्वितैः ॥ १.६७ ॥  
दिनानि त्रीणि संस्वेद्य पश्चात्क्षारेण मर्दयेत् ।  
अनेनैव प्रकारेण दीपनं जायते ध्रुवम् ॥ १.६८ ॥  
तीव्रत्वं वेगकारित्वं व्यापकत्वं बुभुक्षुता ।  
बलवत्त्वं विशेषेण कृते सम्यक्प्रजायते ॥ १.६९ ॥  
\<८.१. दीपनः मुखोत्पादन\>  
मुखोत्पादनकं कर्म प्रकारो दीपनस्य हि ।  
कथयामि समासेन यथावद्रसशोधनम् ॥ १.७० ॥  
अष्टादशांशभागेन कनकेन च सूतकः ।  
निम्बूरसेन संमर्द्यो वासरैकमतःपरम् ॥ १.७१ ॥  
क्षारैश्च लवणै रम्यैः स्वेदितः कांजिकेन हि ।  
क्षालिते कांजिकेनैव वक्त्रं भोक्तुं प्रजायते ॥ १.७२ ॥  
\<८.२. दीपनः मुखोत्पादन (२)\>  
ताप्यसत्वं कलांशेन हेम्ना तद्द्विगुणेन च ।  
तप्तमायसखल्वेन तप्तेनाथ प्रमर्दयेत् ॥ १.७३ ॥  
व्यक्तं हि रसचुक्रेण क्षारेण चणकस्य हि ।  
जंबीरपूरकजलैर्मर्दयेदेकविंशतिम् ॥ १.७४ ॥  
वासरे याममेकं तु प्रत्येकं हि विमर्दयेत् ।  
यातुधानमुखं सम्यक्यात्येव हि न संशयः ॥ १.७५ ॥  
द्वितीयो दीपनस्यैवं प्रकारः कथितो मया ।  
सूतस्याष्टौ च संस्काराः कथिता देहकर्मणि ॥ १.७६ ॥  
तथा च दश कर्माणि देहलोहकराणि हि ॥ १.७७ ॥  
\<९. ग्रासमान\>  
अथेदानीं प्रवक्ष्यामि भक्षणं चाभ्रकस्य हि ।  
करोटिविधिना सम्यक्कर्तव्यं लोहसंपुटम् ॥ १.७८ ॥  
जलयंत्रस्य योगेन विडेन सहितो रसः ।  
भक्षयत्येव चाभ्रस्य कवलानि न संशयः ॥ १.७९ ॥  
\<जलयन्त्र\>  
अतो हि जलयंत्रस्य लक्षणं कथ्यते मया ।  
सुवृत्तं लोहपात्रं च जलं तत्राढकत्रयम् ॥ १.८० ॥  
तन्मध्ये सुदृढं सम्यक्कर्तव्यं लोहसंपुटम् ।  
लोहसंपुटमध्ये तु निक्षिप्तं शुद्धपारदम् ॥ १.८१ ॥  
बिडेन सहितं चैव षोडशांशेन यत्नतः ।  
चतुःषष्ट्यंशकं चाभ्र- सत्त्वं संपुटके तथा ॥ १.८२ ॥  
संपुटं मुद्रयेत्पश्चात्दृढया तोयमृत्स्नया ।  
वह्निमृत्तिकया वापि संधिरोधं तु कारयेत् ॥ १.८३ ॥  
चुल्यां निवेश्य तं यंत्रं जलेनोष्णेन पूरितम् ।  
क्रमादग्निः प्रकर्तव्यो दिवसार्धकमेव हि ॥ १.८४ ॥  
एवं कृते ग्रासमानं भक्षयेन्नात्र संशयः ।  
अनेनैव प्रकारेण षड्ग्रासं भक्षयेद्ध्रुवम् ॥ १.८५ ॥  
भक्षिते चाभ्रसत्त्वे तु सर्वकार्येषु सिद्धिदः ।  
\<विडमान\>  
मानं मानविहीनेन कर्तुं केन न शक्यते ॥ १.८६ ॥  
तस्मान्मया मानकर्म कथितव्यं यथोदितम् ।  
चतुःषष्ट्यंशतो बीजं पारदान्मुखकारकम् ॥ १.८७ ॥  
पश्चाद्द्वात्रिंशभागेन दातव्यं बीजमुत्तमम् ।  
ततःषोडशभागेन बीजस्य कवलं न्यसेत् ॥ १.८८ ॥  
रसादष्टमभागेन दातव्यं भिषगुत्तमैः ।  
चतुर्थेनाथ भागेन ग्रास एवं प्रदीयते ॥ १.८९ ॥  
तथा च समभागेन ग्रासेनैव च साधयेत् ।  
बिडेन षोडशांशेन क्षुधितो जायते रसः ॥ १.९० ॥  
यदा जीर्णो भवेद्ग्रासः पातितश्च विडेन हि ॥ १.९१ ॥  
\<बिड\>  
कासीससिन्धुलवण- सौवर्चलसुराष्ट्रिकाः ।  
गंधकेन समं कृत्वा विडोऽयं वह्निकृद्भवेत् ॥ १.९२ ॥  
\<१०. चारण\>  
अथ गर्भद्रुतेः कर्म चारणं गुणवर्धनम् ।  
कथयामि यथातथ्यं रसराजस्य सिद्धिदम् ॥ १.९३ ॥  
ताप्यसत्वाभ्रसत्त्वं च घोषाकृष्टं च ताम्रकम् ।  
समभागानि सर्वाणि ध्मापयेत्खदिराग्निना ॥ १.९४ ॥  
भस्त्रिकाद्वितयेनैव यावदभ्रकशेषकम् ।  
तदभ्रसत्वं सूतस्य चारयेत्समभागिकम् ॥ १.९५ ॥  
\<११. गर्भद्रुति\>  
अनेनैव प्रकारेण त्रिगुणं जारणं रसे ।  
गर्भद्रुतेर्जारणं हि कथितं भिषगुत्तमैः ॥ १.९६ ॥  
\<१२. बाह्यद्रुति\>  
बाह्यद्रुतिविधानं हि कथ्यते गुरुमार्गतः ।  
अभ्रसत्वं हि मूषायां वज्रवल्लीरसेन हि ॥ १.९७ ॥  
सौवर्चलेन संध्मातं रसरूपं प्रजायते ।  
अभ्रद्रुतेश्च सूतस्य समांशैर्मेलनं कृतम् ॥ १.९८ ॥  
तेन बन्धत्वमायाति बाह्या सा कथ्यते द्रुतिः ।  
बाह्यद्रुतिक्रियाकर्म शिवभक्त्या हि सिध्यति ॥ १.९९ ॥  
गुरोः प्रसादात्सततं महाभैरवपूजनात् ।  
शिवयोरर्चनादेव बाह्यगा सिध्यति द्रुतिः ॥ १.१०० ॥  
\<१३. जारण\>  
अथ जारणकं कर्म कथयामि सुविस्तरम् ।  
अभ्रकं ताप्यसत्वं च समं कृत्वा तु संधमेत् ॥ १.१०१ ॥  
अभ्रशेषं कृतं यच्च तत्सत्वं जारयेद्रसे ।  
एवं पूतिद्वयेनैव घनसत्वं हि साधयेत् ॥ १.१०२ ॥  
धातुवादविधानेन लोहकृत्देहकृन्न हि ।  
गजवंगौ महाघोरावसेव्यौ हि निरन्तरम् ॥ १.१०३ ॥  
साधितं घनसत्वं तद्रेतितं रजःसन्निभम् ।  
बुभुक्षितरसस्यास्ये निक्षिप्तं वल्लमात्रकम् ॥ १.१०४ ॥  
रसो गद्याणकस्यापि तुर्यभागः प्रकीर्तितः ।  
ताम्रपात्रस्थमम्लं वै सैंधवेन समन्वितम् ॥ १.१०५ ॥  
क्षीरेण सहितं वापि प्रहितं द्विदिनावधि ।  
जातं तुत्थसमं नीलं कल्कं तत्प्रोच्यते बुधैः ॥ १.१०६ ॥  
कल्केनानेन सहितं सूतकं च विमर्दयेत् ।  
दिनत्रयं तप्तखल्वे धौतः पश्चाच्च कांजिकैः ॥ १.१०७ ॥  
स्थापयेत्कांस्यपात्रे तु तदूर्ध्वाधो विडं न्यसेत् ।  
रसस्याष्टमभागेन संपुटं कारयेत्ततः ॥ १.१०८ ॥  
भूर्जपत्रैर्मुखं रुद्ध्वा सूत्रेणैव तु वेष्टयेत् ।  
संपुटं वाससावेष्ट्य दोलायां स्वेदयेत्ततः ॥ १.१०९ ॥  
गोमूत्रेणाम्लवर्गेण कांजिकेन दिनं दिनम् ।  
अश्मपात्रेऽथ लोहस्य पात्रे काचमयेऽथवा ॥ १.११० ॥  
उष्णकांजिकतोयेन क्षालयित्वा रसं ततः ।  
दृढे चतुर्गुणे वस्त्रे क्षिप्त्वाधः पीडनाद्रसः ॥ १.१११ ॥  
निपतत्यन्यपात्रे तु सर्वोऽपि यदि पारदः ।  
तदाभ्रं जारितं सम्यक्दण्डधारी भवेद्रसः ॥ १.११२ ॥  
ग्रासमाने पुनर्देयमभ्रबीजमनुत्तमम् ।  
अष्टग्रासेन सर्वं हि जारयेद्गुरुमार्गतः ॥ १.११३ ॥  
एवं कृते समं चाभ्रं सूतके जीर्यति ध्रुवम् ।  
स्वहस्तेन कृतं सम्यक्जारणं न श्रुतं मया ॥ १.११४ ॥  
\<मेर्चुर्य्ःः "अगे" अच्चोर्दिन्ग्तो जारण\>  
समाभ्रे जारिते सम्यक्दण्डधारी भवेद्रसः ।  
बालश्च कथ्यते सोऽपि किंचित्कार्यकरो भवेत् ॥ १.११५ ॥  
द्विगुणे त्रिगुणे चैव कथ्यतेऽत्र मया खलु ।  
चतुर्गुणेऽभ्रके जीर्णे किशोरः कथ्यते मया ॥ १.११६ ॥  
जीर्णे पञ्चगुणे चाभ्रे युवा चैव रसोत्तमः ।  
षड्गुणे जारिते त्वभ्रे वृद्धश्चैव रसोत्तमः ॥ १.११७ ॥  
सप्ताष्टगुणिते चाभ्र- सत्वे जीर्णेऽतिवृद्धकः ।  
सर्वसिद्धिकरः सोऽयं पारदः पारदः स्वयम् ॥ १.११८ ॥  
अनेनैव प्रकारेण सर्वलोहानि जारयेत् ॥ १.११९ ॥  
\<१४. सारण\>  
अथेदानीं प्रवक्ष्यामि वेधवृद्धेश्च कारणम् ।  
महासिद्धिकरं यत्स्यात्सारणं सर्वकर्मणाम् ॥ १.१२० ॥  
धूर्तपुष्पसमाकारा मूषाष्टाङ्गुलदीर्घिका ।  
मुखे सुविस्तृता कार्या चतुरंगुलसंमिता ॥ १.१२१ ॥  
मृण्मया सापि शुष्का च मध्येऽतिमसृणीकृता ।  
अन्या पिधानिका मूषा सुनिम्ना छिद्रसंयुता ॥ १.१२२ ॥  
शुद्धं सुजारितं सूतं मूषामध्ये निधापयेत् ।  
\<सारणातैल\>  
मत्स्यकच्छपमण्डूक- जलौकामेषसूकराः ॥ १.१२३ ॥  
एकीकृत्य वसामेषामेवं तैलं तु सारणम् ।  
भूनागविट्तथा क्षौद्रं वायसानां पुरीषकम् ॥ १.१२४ ॥  
तथैव शलभादीनां महिषीकर्णयोर्मलम् ।  
रसस्य षोडशांशेन चैतेषां कल्कमादिशेत् ॥ १.१२५ ॥  
पटेन गालितं कृत्वा तैलमध्ये नियोजयेत् ।  
\<सारणा (चोन्त्.)\>  
सारणार्थे कृतं तैलं तस्मिन् तैले सुपाचयेत् ॥ १.१२६ ॥  
बीजं च कल्कमिश्रं हि कृत्वा मूषोपरि न्यसेत् ।  
पिधानेन द्वितीयेन मूषावक्त्रं निरुन्धयेत् ॥ १.१२७ ॥  
भस्मना लवणेनैव मूषायुग्मं तु मुद्रयेत् ।  
मूषिकायास्त्रिभागं हि खनित्वा वसुधां क्षिपेत् ॥ १.१२८ ॥  
तदूर्ध्वं ध्मापयेत्सम्यक्दृढांगारैः खराग्निना ।  
एवं संजारितं बीजं रसमध्ये पतत्यलम् ॥ १.१२९ ॥  
बन्धमायाति सूतेन्द्रः सारितो गुणवान् भवेत् ।  
प्रथमं जारितश्चैव सारितः सर्वसिद्धिदः ॥ १.१३० ॥  
नो जारितः सारितश्च कथं बन्धकरो भवेत् ।  
गुरूपदेशतो दृष्टं सारणं कर्म चोत्तमम् ॥ १.१३१ ॥  
हस्तानुभवयोगेन कृतं सम्यक्श्रुतं नहि ॥ १.१३२ ॥  
\<१५. क्रामण\>  
अथ क्रामणकं कर्म पारदस्य निगद्यते ।  
शास्त्रात्कृतं न दृष्टं हि यथावत्क्रामयेद्रसम् ॥ १.१३३ ॥  
कर्णमलं महिषीणां स्त्रीदुग्धं टंकणेन सम्मिश्रम् ।  
एतान्येव समानि च कृत्वा द्रव्याणि मर्दयेच्च दिनम् ॥ १.१३४ ॥  
विषं च दरदश्चैव रसको रक्तकान्तकौ ।  
इन्द्रगोपश्च तुवरी माक्षिकं काकविट्तथा ॥ १.१३५ ॥  
कल्कमेतदधोर्ध्वं हि मध्ये सूतं निधापयेत् ।  
काचचूर्णं ततो दत्त्वा चान्धमूषागतं धमेत् ॥ १.१३६ ॥  
अनेन क्रामणेनैव पारदः क्रमते क्षणात् ।  
इदं क्रामणकं श्रेष्ठं नन्दिराजेन भाषितम् ॥ १.१३७ ॥  
ताप्यसत्त्वं तथा नागं शुद्धं क्रामणकं तथा ।  
बीजानि पारदस्यापि क्रमते च न संशयः ॥ १.१३८ ॥  
\<१६. वेधन\>  
अथ वेधविधानं हि कथयामि सुविस्तरम् ।  
येन विज्ञातमात्रेण वेधज्ञो जायते नरः ॥ १.१३९ ॥  
धूर्ततैलमहेःफेनं कंगुणीतैलमेव च ।  
भृङ्गीतैलं विषं चैव तैलं जातीफलोद्भवम् ॥ १.१४० ॥  
हयमारशिफातैलमब्धेःशोषकतैलकम् ।  
एतान्यन्यानि तैलानि विद्धि वेधकराणि च ॥ १.१४१ ॥  
सिद्धसूतेन च समं मर्दितं वेधकृद्भवेत् ॥ १.१४२ ॥  
\<वेधभेदाः\>  
लेपवेधस्तथा क्षेपः कुंतवेधस्तथैव च ॥ १.१४३ ॥  
धूमाख्यः शब्दवेधः स्यादेवं पञ्चविधः स्मृतः ।  
\<लेपवेध\>  
सूक्ष्माणि ताम्रपत्राणि कलधूतभवानि च ।  
कल्केन लेपितान्येव ध्मापयेदन्धमूषया ॥ १.१४४ ॥  
शीतीभूते तमुत्तार्य लेपवेधश्च कथ्यते ।  
\<क्षेपवेध\>  
द्रुते ताम्रेऽथवा रौप्ये रसं तत्र विनिक्षिपेत् ॥ १.१४५ ॥  
विध्यते तेन सहसा क्षेपवेधः स कथ्यते ।  
\<कुन्तवेध\>  
द्रावयेन्नागरूप्यं च ताम्रं चैव तथावरान् ॥ १.१४६ ॥  
पारदोऽन्यतमे पात्रे द्रावितेऽत्र नियोजितः ।  
वेधते कुन्तवेधः स्यादिति शास्त्रविदोऽब्रुवन् ॥ १.१४७ ॥  
\<धूमवेध\>  
धूमस्पर्शेन जायन्ते धातवो हेमरूप्यकौ ।  
धूमवेधः स विज्ञेयो रसराजस्य निश्चितम् ॥ १.१४८ ॥  
\<शब्दवेध\>  
बद्धे रसवरे साक्षात्स्पर्शनाज्जायते रवः ।  
तथैव जायते वेधः शब्दवेधः स कथ्यते ॥ १.१४९ ॥  
\<१७. रञ्जन\>  
अथेदानीं प्रवक्ष्यामि रंजनं पारदस्य हि ।  
रञ्जितः क्रामितश्चैव साक्षाद्देवो महेश्वरः ॥ १.१५० ॥  
रंजनं लोहताम्राभ्यां रसकेन विधीयते ।  
तथा रक्तगणेनैव कर्तव्यं शास्त्रवर्त्मना ॥ १.१५१ ॥  
गन्धरागेण कर्तव्यं पारदस्याथ रंजनम् ।  
ताम्रेण रक्तकाचेन रक्तसैन्धवकेन च ॥ १.१५२ ॥  
अंधमूषागतं सूतं रञ्जयेत्ताम्रकादिभिः ।  
इष्टिकायन्त्रयोगेन गन्धरागेण रञ्जयेत् ॥ १.१५३ ॥  
रसकस्य च रागेण तुलायन्त्रस्य योगतः ।  
\<मेर्चुर्य्ःः रञ्जन\>  
मर्दनात्तीक्ष्णचूर्णेन रञ्जयेत्सूतकं सदा ॥ १.१५४ ॥  
\<मेर्चुर्य्ःः रञ्जन\>  
ताम्रकल्कीकृतेनैव स्थापयेत्सप्तवासरम् ।  
रंजनं सूतराजस्य जायते नात्र संशयः ॥ १.१५५ ॥  
\<मेर्चुर्य्ःः रञ्जन\>  
मृण्मूषा च प्रकर्तव्या रक्तवर्गेण लेपिता ।  
तन्मध्ये पारदं क्षिप्त्वा ध्मानाद्रञ्जनकं भवेत् ॥ १.१५६ ॥  
मया संक्षेपतः प्रोक्तं रंजनं पारदस्य हि ।  
शास्त्रमार्गेण बहुधा रंजनं हि निदर्शितम् ॥ १.१५७ ॥  
\<१८. सेवन\>  
अथ सेवनकं कर्म पारदस्य दशाष्टमम् ।  
कथ्यतेऽत्र प्रयत्नेन विस्तरेण मयाधुना ॥ १.१५८ ॥  
यत्नेन सेवितः सूतः शास्त्रमार्गेण सिद्धिदः ।  
अन्यथा भक्षितश्चैव विषवन्मारयेन्नरम् ॥ १.१५९ ॥  
आदौ तु वमनं कृत्वा पश्चाद्रेचनमाचरेत् ।  
ततो मृताभ्रं भक्षेत पश्चात्सूतस्य सेवनम् ॥ १.१६० ॥  
सम्यक्सूतवरः शुद्धो देहलोहकरः सदा ।  
सेवितः सर्वरोगघ्नः सर्वसिद्धिकरो भवेत् ॥ १.१६१ ॥  
यावन्मानेन लोहस्य गद्याणे वेधकृद्भवेत् ।  
तावन्मानेन देहस्य भक्षितो रोगहा भवेत् ॥ १.१६२ ॥  
राजिकाथ प्रियंगुश्च सर्षपो मुद्गमाषकौ ।  
रक्तिका चणको वाथ वल्लमात्रो भवेद्रसः ॥ १.१६३ ॥  
एषा मात्रा रसे प्रोक्ता सर्वकर्मविशारदैः ।  
अनुपानेन भुञ्जीत पर्णखण्डिकया सह ॥ १.१६४ ॥  
इत्थं संसेविते सूते सर्वरोगाद्विमुच्यते ।  
सर्वपापाद्विनिर्मुक्तः प्राप्नोति परमां गतिम् ॥ १.१६५ ॥




\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_


अध्याय २

\<पारदबन्ध\>  
अथेदानीं प्रवक्ष्यामि रसराजस्य बंधनम् ।  
अनुभूतं मया किंचित्गुरूणां हि प्रसादतः ॥ २.१ ॥  
\<बन्धनःः सुब्त्य्पेस्\>  
बंधश्चतुर्विधः प्रोक्तो जलौका खोटपाटकौ ।  
तथा भस्माभिधः साक्षात्कथितोऽपि रसागमे ॥ २.२ ॥  
पक्वबन्धो जलौका स्यात्पिष्टीस्तम्भस्तु खोटकः ।  
पाटः पर्पटिकाबन्धो भस्म भूतिसमो भवेत् ॥ २.३ ॥  
\<सुब्स्तन्चेसिन्दुचिन्ग्बन्धन\>  
मूलिकात्र मणिश्चैव स्वर्णकं नागवङ्गके ।  
चत्वार एते सूतस्य बन्धनस्याथ कारणम् ॥ २.४ ॥  
उत्तमो मूलिकाबन्धो मणिबन्धस्तु मध्यमः ।  
अधमो धातुबन्धस्तु पूतिबन्धोऽधमाधमः ॥ २.५ ॥  
द्रुतिबन्धः पञ्चमोऽसौ देहलोहकरः सदा ।  
अभ्रद्रुतिविशेषेण विज्ञेयोऽसौ भिषग्वरैः ॥ २.६ ॥  
\<मूलिकाबन्ध\>  
क्रमप्राप्तमिदं वक्ष्ये मूलिकाबन्धनं रसे ।  
शुद्धो राक्षसवक्त्रश्च रसश्चाभ्रकजारितः ॥ २.७ ॥  
इङ्गुदीमूलनिर्यासे मर्दितः पारदस्त्र्यहम् ।  
तत उद्धृत्य वस्त्रेण बंधनं कारयेद्भिषक् ॥ २.८ ॥  
कांजिके स्वेदनं कुर्यान्नियतं सप्तवासरम् ।  
पाचितं चान्नमध्ये तु कर्तव्यं वत्सरावधि ॥ २.९ ॥  
ततो धूर्तफले न्यस्तं स्वेदयेच्छतसंख्यया ।  
पाचितोऽसौ महातैले धूर्ततैलेऽन्नराशिके ॥ २.१० ॥  
बद्धस्तु तेन विधिना कठिनत्वं प्रजायते ।  
वंगस्य स्तम्भनं सम्यक्करोत्येव न संशयः ॥ २.११ ॥  
धारितोऽसौ मुखे साक्षाद्वीर्यस्तम्भकरः सदा ।  
मूलिकाबंधनं ह्येकं कथितं पारदस्य वै ॥ २.११\* ॥  
\<मूलिकाबन्ध (२)\>  
अथापरः प्रकारो हि बन्धनस्यापि पारदे ।  
नागार्जुनीमूलरसैर्मर्दयेद्दिनसप्तकम् ॥ २.१२ ॥  
मुखचर्वणसम्भूतैर्निम्बकाष्ठेन पेषितः ।  
नवनीतसमस्तेन जायते पारदस्ततः ॥ २.१३ ॥  
वस्त्रेण बंधनं कृत्वा फले धौर्ते निवेशयेत् ।  
गोमयैर्वेष्टितं तच्च करीषाग्नौ विपाचयेत् ॥ २.१४ ॥  
लावकाख्ये पुटे सम्यक्क्रमवृद्ध्या शतं पुटेत् ।  
मासत्रयप्रमाणेन पाचयेदन्नमध्यतः ॥ २.१५ ॥  
पश्चात्पुटशतं दद्याच्छगणेनाथ पूर्ववत् ।  
अनेनैव प्रकारेण बध्यते सूतकः सदा ॥ २.१६ ॥  
दृष्टप्रत्यययोगोऽयं कथितः साधकाय वै ।  
धारितोऽसौ मुखे सम्यक्वीर्यस्तंभकरः परम् ।  
वंगस्तंभकरोऽप्येवं बद्धः सूतवरोऽप्यलम् ॥ २.१७ ॥  
\<मूलिकाबन्ध\>  
शुद्धं सुजारिताभ्रं वै सूतकं च विमर्दयेत् ।  
अर्कमूलरसेनैव वासरैकं प्रयत्नतः ॥ २.१८ ॥  
वज्रमूषा ततः कार्या सुदृढा मसृणीकृता ।  
अर्कमूलभवेनैव कल्केन परिलेपिता ॥ २.१९ ॥  
मूषामध्ये रसं मुक्त्वा चान्धयेदन्यमूषया ।  
यामार्धं ध्मापितः सम्यक्रसखोटः प्रजायते ॥ २.२० ॥  
स्वांगशीतं परिज्ञाय रसखोटं समुद्धरेत् ।  
वर्षमात्रं धृतो वक्त्रे वलीपलितनाशनः ॥ २.२१ ॥  
सर्वसिद्धिकरोऽप्येष मूलिकाबद्धपारदः ।  
मूलिकाबंधनं सत्यं कृतं नागार्जुनादिभिः ॥ २.२२ ॥  
सर्वसिद्धिकरं श्रेष्ठं सर्वकार्यकरं सदा ॥ २.२३ ॥  
\<मूलिकाबन्ध (४)\>  
शुद्धं रसवरं सम्यक्तथैवाम्बरभक्षितम् ।  
जलकूम्भीरसैः पश्चान्मर्दयेद्दिनसप्तकम् ॥ २.२४ ॥  
तस्याः प्रकल्पयेन्मूषां सूतकं तत्र निक्षिपेत् ।  
अन्यस्यामन्धमूषायां सूतमूषां निरुन्धयेत् ॥ २.२५ ॥  
पुटं तत्र प्रदातव्यमेकेनारण्यकेन च ।  
पुटान्येवं प्रदेयानि एकैकोत्पलवृद्धितः ॥ २.२६ ॥  
अनेनैव प्रकारेण पुटानि त्रीणि दापयेत् ।  
बन्धमाप्नोति सूतेन्द्रः सत्यं गुरुवचो यथा ॥ २.२७ ॥  
\<मूलिकाबन्ध (५)\>  
चूर्णीकृतानि सततं धूर्तबीजानि यत्नतः ।  
सूतराजसमान्येवमूर्ध्वयन्त्रेण पातयेत् ॥ २.२८ ॥  
एकविंशतिवाराणि ततः खल्वे निधापयेत् ।  
इङ्गुदीपत्रनिर्यासे मर्दयेद्दिनसप्तकम् ॥ २.२९ ॥  
भृंगराजरसेनैव विषखर्परकेन च ।  
पाठारसेन संमर्द्य लज्जालुस्वरसेन वै ॥ २.३० ॥  
त्र्यहं त्र्यहं च संमर्द्य बन्धमायाति निश्चितम् ।  
दोलायंत्रेण संस्वेद्य सप्ताहं धूर्तजे रसे ॥ २.३१ ॥  
विषमूषोदरे धृत्वा मांसे सूकरसंभवे ।  
भर्जयेद्धूर्ततैलेन सप्ताहाज्जायते मुखम् ॥ २.३२ ॥  
कठिनो वज्रसदृशो जायते नात्र संशयः ।  
क्षीरं शोषयते नित्यं कौतुकार्थे न संशयः ॥ २.३३ ॥  
वीर्यं वंगं स्तम्भयति सत्यं सत्यं न संशयः ।  
प्रकाराः कथिताः पञ्च सूतराजस्य बंधने ॥ २.३४ ॥  
\<वज्रसत्त्वेन शतवेधी रसबन्धः (१)\>  
वज्रबंधं द्वितीयं तु क्रमेणैव यथातथम् ।  
रसशास्त्राणि बहुधा निरीक्ष्य प्रवदाम्यहम् ॥ २.३५ ॥  
वज्रसत्वं तथा सूतं समांशं कारयेद्बुधः ।  
रसपादसमं हेम त्रयमेकत्र मर्दयेत् ॥ २.३६ ॥  
वंध्याकर्कोटिकामूल- रसेनैवाथ भावयेत् ।  
तथा धूर्तरसेनापि चित्रकस्य रसेन वै ॥ २.३७ ॥  
काम्बोजीरसकेनापि तथा नाडीरसेन वै ।  
आसां नियामिकानां च रसं वस्त्रेण गालयेत् ॥ २.३८ ॥  
सूर्यातपे दिनैकैकं क्रमेणानेन मर्दयेत् ।  
अंधमूषागतं गोलं मुद्रयेद्दृढमुद्रया ॥ २.३९ ॥  
लोहसंपुटके पश्चान्निक्षिप्तं मुद्रितं दृढम् ।  
घटिकाद्वयमानेन ध्मापितं भस्त्रया खलु ॥ २.४० ॥  
स्वांगशीतलकं ज्ञात्वा गृह्णीयातां च मूषिकाम् ।  
उत्खन्योत्खन्य यत्नेन सूतभस्म समाहरेत् ॥ २.४१ ॥  
काचटंकणयोगेन ध्मापितं तं च गोलकम् ।  
वेधते शतवेधेन सूतको नात्र संशयः ॥ २.४२ ॥  
वक्त्रस्थो निधनं हन्याद्देहलोहकरो भवेत् ॥ २.४३ ॥  
\<वज्रभस्मयोगेन रसबन्धः (७)\>  
वज्रभस्म तथा सूतं समं कृत्वा तु मर्दयेत् ।  
त्रिनेमिकावज्रवल्ली- सहदेवीरसेन च ॥ २.४४ ॥  
स्नुहिक्षीरेण सप्ताहं सूर्यघर्मे सुतीव्रके ।  
रसगोलं सुवृत्तं तु शुष्कं चैवाथ लेपयेत् ॥ २.४५ ॥  
काकमाचीरसेनैव लांगलीस्वरसेन हि ।  
गोजिह्विकारसेनैव सप्तवारं प्रलेपयेत् ॥ २.४६ ॥  
वज्रमूषागतं गोलं मुद्रयेद्दृढमुद्रया ।  
लोहसंपुटमूषायामन्धितं मध्यसंस्थितम् ॥ २.४७ ॥  
सप्तमृत्कर्पटैः सम्यग्लेपितं सुदृढं कुरु ।  
ध्मापितं दृढमंगारैस्तत्रस्थं शीतलीकृतम् ॥ २.४८ ॥  
भित्त्वा मूषागतं सूतं खोटं नक्षत्रसन्निभम् ।  
सर्वकार्यकरं शुभ्रं रञ्जितं वेधकृद्भवेत् ॥ २.४९ ॥  
\<अभ्रद्रुत्या रसबन्धः (८)\>  
अभ्रकद्रुतिभिः सार्धं सूतकं च विमर्दयेत् ।  
समांशेन शिलापृष्ठे यामत्रयमनारतम् ॥ २.५० ॥  
कस्तूरीधनसाराभ्यां कृष्णागरुसमन्वितम् ।  
शर्करालशुनाभ्यां च रामठेन च संयुतम् ॥ २.५१ ॥  
पलाशबीजस्य तथा तत्प्रसूनरसेन हि ।  
तीक्ष्णांशुनाथ मृदितं द्रुतिभिः सह सूतकम् ॥ २.५२ ॥  
मिलत्येव न संदेहः किमन्यैर्बहुभाषितैः ।  
ततो गुञ्जारसेनैव श्वेतवृश्चीवकस्य च ॥ २.५३ ॥  
लांगल्याश्च रसैस्तावद्यावद्भवति बन्धनम् ॥ २.५४ ॥  
ततः प्रकाशमूषायां पञ्चांगारैर्धमेत्क्षणम् ।  
बन्धमायाति वेगेन यथा सूर्योदयेऽम्बुजम् ॥ २.५५ ॥  
अभ्रद्रुतिसमायोगे रसेन्द्रो वध्यते खलु ।  
शिवभक्तो भवेत्साक्षात्सत्यवाक्संयतेन्द्रियः ॥ २.५६ ॥  
शिवयोर्मेलनं सम्यक्तस्य हस्ते भविष्यति ।  
रसागमेषु यत्प्रोक्तं बंधनं पारदस्य च ॥ २.५७ ॥  
कथितं तन्मया स्पष्टं नानुभूतं न चेष्टितम् ॥ २.५८ ॥  
\<वज्रद्रुत्या रसबन्धः (९)\>  
वज्राणां ब्रह्मजातीनां द्रुतिर्वल्लप्रमाणिका ।  
तोलकं शुद्धसूतं च मर्दयेत्कन्यकारसे ॥ २.५९ ॥  
तावत्तं मर्दयेत्सम्यग्यावत्पिष्टी प्रजायते ।  
कृत्वा मूषां समां शुद्धां दहनोपलनिर्मिताम् ॥ २.६० ॥  
तन्मध्ये पिष्टिकां मुक्त्वा पिष्टीमानं विषं त्वहेः ।  
पिधानं तादृशं कुर्यान्मुखं तेनाथ रुन्धयेत् ॥ २.६१ ॥  
कांस्यभाजनमध्ये तु स्थापयेन्मूषिकां शुभाम् ।  
भाजनानि च चत्वारि चतुर्दिक्षु गतानि च ॥ २.६२ ॥  
चित्रं घर्मप्रसंगेन बन्धमायाति पारदः ।  
यामात्खरातपे नित्यं शिवेनोक्तमतिस्फुटम् ॥ २.६३ ॥  
वज्रद्रुतिसमायोगात्सूतो बन्धनकं व्रजेत् ।  
सर्वेषां सूतबन्धानां श्रेष्ठं सत्यमुदीरितम् ॥ २.६४ ॥  
\<सुवर्णद्रुत्या रसबन्धः (१०)\>  
अथेदानीं प्रवक्ष्यामि सूतराजस्य बन्धनम् ।  
हेमद्रुतिं रसेन्द्रेण मर्दयेत्सप्तवासरान् ॥ २.६५ ॥  
ज्वालामुखीरसेनैव धौतः पश्चाच्च कांजिकैः ।  
प्रत्यहं क्षालयेद्रात्रौ रसेनोक्तेन वै दिवा ॥ २.६६ ॥  
अंधमूषागतं पश्चान्मृदा कर्पटयोगतः ।  
लेपयेत्सप्तवाराणि भूगर्ते गोलकं न्यसेत् ॥ २.६७ ॥  
द्वादशांगुलविस्तीर्णं द्वादशांगुलनिम्नकम् ।  
खातप्रमाणं कथितं गुरुमार्गेण च स्फुटम् ॥ २.६८ ॥  
तत्रोपरि पुटं देयं गजाह्वं छगणेन च ।  
यामद्वादशकेनैव बध्यते पारदः स्वयम् ॥ २.६९ ॥  
हेमद्रुतौ बद्धरसो देहलोहप्रसाधकः ।  
सर्वसिद्धिकरः श्रीमान् जरादारिद्र्यनाशनः ॥ २.७० ॥  
\<सुवर्णेन रसबन्धः\>  
धातुबन्धस्तृतीयोऽसौ स्वहस्तेन कृतो मया ।  
तदहं कथयिष्यामि साधकार्थे यथातथम् ॥ २.७१ ॥  
भूर्जवत्सूक्ष्मपत्राणि कारयेत्कनकस्य च ।  
तान्येव कोलमात्राणि पलमात्रं तु सूतकम् ॥ २.७२ ॥  
मर्दयेन्निम्बुकद्रावैर्दिनमेकमनारतम् ।  
ततस्तद्गोलकं कृत्वा खर्परोपरि विन्यसेत् ॥ २.७३ ॥  
चुल्यामारोपणं कार्यं धान्याम्लेन निषिञ्चयेत् ।  
पिष्टिस्तंभस्तु कर्तव्यो नियतं त्रिदिनावधि ॥ २.७४ ॥  
ततो धूर्तरसेनैव स्वेदयेत्सप्तवासरान् ।  
श्वेता पुनर्नवा चिंचा सहदेवी च नीलिका ॥ २.७५ ॥  
तथा धूर्तवधूश्चैव लांगली सुरदालिका ।  
सूतबन्धकरा श्रेष्ठा प्रोक्ता नागार्जुनादिभिः ॥ २.७६ ॥  
एतासां स्वरसैः पङ्कैर्लेपयेत्सूतगोलकम् ।  
त्रिगुणैर्भूर्जपत्रैस्तु वेष्टयेत्तदनंतरम् ॥ २.७७ ॥  
वस्त्रेण पोटलीं बद्ध्वा स्वेदयेन्निंबुकद्रवैः ।  
यामत्रयं प्रयत्नेन धौतः पश्चाद्गवां जलैः ॥ २.७८ ॥  
ततो धूर्तफलान्तस्थं पाचयेद्बहुभिः पुटैः ।  
लावकाख्यैः सुमतिमान् शोभनः सूर्यकान्तिवत् ।  
जायते नात्र संदेहो बद्धः शिवसमो भवेत् ॥ २.७९ ॥  
\<रौप्येण रसबन्धः\>  
अष्टमांशेन रूप्येन सूतकं हि प्रमर्दयेत् ।  
चांगेरीस्वरसेनैव पिष्टिकां कारयेद्बुधः ॥ २.८० ॥  
खोटं बद्ध्वा तु विपचेत्धूर्ततैले त्रिवासरान् ।  
तथा च कंगुणीतैले करवीरजटोद्भवे ॥ २.८१ ॥  
जातीफलोद्भवेनापि वत्सनागोद्भवेन च ।  
भृंग्युद्भवेन च तथा समुद्रशोषकस्य वै ॥ २.८२ ॥  
देवदारुभवेनापि पाचयेन्मतिमान् भिषक् ।  
पश्चात्सुतीक्ष्णमदिरा दातव्या तु तुषाग्निना ॥ २.८३ ॥  
दिनानि सप्तसंख्यानि मुखमुत्पद्यते ध्रुवम् ।  
शुक्रस्तम्भकरः सम्यक्क्षीरं पिबति नान्यथा ॥ २.८४ ॥  
\<तुत्थेन तुत्थोत्थताम्रेण रसबन्धः\>  
लोहपात्रे सुविस्तीर्णे तुत्थकस्यालवालकम् ।  
अष्टसंस्कारितं सूतं तस्मिन्निक्षिप्य मात्रया ॥ २.८५ ॥  
तुत्थचूर्णेन संछाद्य पूरयेन्निम्बुकद्रवैः ।  
पिधानेन मुखं रुद्ध्वा लोहपात्रस्य यत्नतः ॥ २.८६ ॥  
निर्वाते निर्जने देशे त्रिदिनं स्थापयेत्ततः ।  
उष्णकांजिकयोगेन क्षालयेद्बहुशो भिषक् ॥ २.८७ ॥  
नवनीतसमो वर्णः सूतकस्यापि दृश्यते ।  
रसखोटं ततो बद्ध्वा स्वेदयेत्कांजिकैस्त्र्यहम् ॥ २.८८ ॥  
अश्मचूर्णस्य कणिकाम्- अध्ये खोटं निधाय च ।  
जलसेकः प्रकर्तव्यः शीतीभूतं समुद्धरेत् ॥ २.८९ ॥  
अनेनैव प्रकारेण त्रिवारं पाचयेद्ध्रुवम् ।  
कठिनत्वं प्रयात्येव सत्यं गुरुवचो यथा ॥ २.९० ॥  
ततो धूर्तफलानां हि सहस्रेणापि पाचयेत् ।  
मुखमुत्पद्यते सम्यक्वीर्यस्तंभकरोऽप्ययम् ॥ २.९१ ॥  
\<धातुबीजेन रसबन्धः\>  
वंगतीक्ष्णे समे कृत्वा ध्मापयेद्वज्रमूषया ।  
वङ्गमुत्तारयेत्सम्यक्तीव्राङ्गारैः प्रयत्नतः ॥ २.९२ ॥  
अनेनैव प्रकारेण त्रिगुणं वाहयेत्त्रपु ।  
बीजं शाणप्रमाणं हि सूतं पलमितं भवेत् ॥ २.९३ ॥  
मर्दयेत्कन्यकाद्रावैर्दिनमेकं विशोषयेत् ।  
गोलस्य स्वेदनं कार्यमहोभिः सप्तभिस्तथा ॥ २.९४ ॥  
त्रिफलाक्वाथमध्ये तु त्रियामं स्वेदयेत्सुधीः ।  
कुमार्याः स्वरसेनैव भृंगराजरसेन हि ॥ २.९५ ॥  
भृंगीरसेन च तथा त्रिदिनं स्वेद्यमेव हि ।  
एकैकेनौषधेनैवं काचकूप्यां निवेशयेत् ॥ २.९६ ॥  
खटीपटुशिवाभक्तं पिष्ट्वा वक्त्रं निरुन्धयेत् ।  
खातं त्रिहस्तमात्रं स्याल्लद्दीपूर्णं तु कारयेत् ॥ २.९७ ॥  
मध्ये तु काचघटिकां सुरापूर्णां निवेशयेत् ।  
भूमिस्थां मासयुग्मेन पश्चादेनां समुद्धरेत् ॥ २.९८ ॥  
बद्धं सूतवरं ग्राह्यं शुभ्रं चंद्रप्रभानिभम् ।  
मुखस्थं कुरुते सम्यक्दृढवज्रसमं वपुः ॥ २.९९ ॥  
कामिनीनां शतं गच्छेद्वलीपलितवर्जितः ।  
देवीशास्त्रानुसारेण धातुबद्धरसोऽप्ययम् ॥ २.१०० ॥  
प्रकाशितो मया सम्यक्नात्र कार्या विचारणा ॥ २.१०१ ॥  
\<कान्तलोहेन रसबन्धः\>  
रसेंद्रः कान्तलोहं च तीक्ष्णलोहं तथैव च ।  
अभ्रसत्वं तथा ताप्य- सत्वं हेमसमन्वितम् ॥ २.१०२ ॥  
समांशानि च सर्वाणि मर्दयेन्निम्बुकद्रवैः ।  
निषेचयेदेकदिनं पश्चाद्गोलं तु कारयेत् ॥ २.१०३ ॥  
पक्वमूषा प्रकर्तव्या गोलं गर्भे निवेशयेत् ।  
गोजिह्वा काकमाची च निर्गुंडी दुग्धिका तथा ॥ २.१०४ ॥  
कुमारी मेघनादा च मधुसैंधवसंयुता ।  
एतासां स्वरसेनैव स्वेदयेद्बहुशो भिषक् ॥ २.१०५ ॥  
यावद्दृढत्वमायाति तावत्स्वेद्यं तु गोलकम् ।  
वक्त्रे धृतं जरामृत्युं निहन्ति च न संशयः ॥ २.१०६ ॥  
सर्वरोगान्निहत्याशु वयः स्तम्भयते ध्रुवम् ।  
कर्णे कण्ठे तथा हस्ते धारिता मस्तकेऽपि वा ।  
अभिचारादिदोषाश्च न भवन्ति कदाचन ॥ २.१०७ ॥  
चतुर्विधान्येव तु बन्धनानि श्रीसूतराजस्य मयोदितानि ।  
कुर्वन्ति ये तत्त्वविदो भिषग्वरा राज्ञां गृहे तेऽपि भवन्ति पूज्याः ॥ २.१०८ ॥  
इति परमरहस्यं सूतराजस्य चोक्तं रसनिगममहाब्धेर्लब्धमेतत्सुरत्नम् ।  
सकलगुणवरिष्ठा वादिनः कौतुकज्ञा निजहृदि च सुकण्ठे धारयिष्यन्ति तज्ज्ञाः
॥ २.१०९ ॥




\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अध्याय ३

अथ मया रसभस्म निगद्यते सकलपारदशास्त्रनियोगतः ।  
ससितकृष्णसुपीतकलोहितं भवति वर्णचतुष्टयभूषितम् ॥ ३.१ ॥  
\<मेर्चुर्य्ःः प्रोदुच्तिओन् fरों दरद\>  
हंसपाकदरदः सुशोभितो निखिलनिम्बरसेन विमर्दितः ।  
नियतयामचतुष्टयमम्लके घनरसे समभागविलोडितः ॥ ३.२ ॥  
डमरुकाभिधयंत्रनिवेशितस्तदनु लोहरजः खटिकासमम् ।  
सुपयसा लवणेन विमर्दितं कुरु भिषग्वर यन्त्रसुरोधनम् ॥ ३.३ ॥  
नियतयामचतुष्टयवह्निना मृदु समं रसमत्र विपाचयेत् ।  
उपरि तत्र जलेन निषिञ्चयेदिति भवेद्दरदाद्वरसूतकः ॥ ३.४ ॥  
अखिलशोधवरेण च वै यथा सकलकञ्चुकदोषविवर्जितः ।  
बहुलदोषहरोऽपि भवेत्तथा भवति शुद्धतमो दरदोद्भवः ॥ ३.५ ॥  
\<मेर्चुर्य्ःः मेदिच्. उसे (रसकर्पूर?)\>  
विमलसूतवरो हि पलाष्टकं तदनु धातुखटीपटुकांक्षिकाः ।  
पृथगिमाश्च चतुष्पलभागिकाः स्फटिकशुद्धपलाष्टकसंमिताः ॥ ३.६ ॥  
सह जलेन विमृद्य च यामकं लवणकाम्लजलेन विमिश्रिताः ।  
उदितधातुगणस्य च मूषिकां कुरु विषं विनिवेशय तत्र वै ॥ ३.७ ॥  
डमरूकाभिधयंत्रवरेण तं द्विदशयामममुं पच वह्निना ।  
पवनपित्तकफक्षयहारकः सकलरोगहरः परमः सदा ॥ ३.८ ॥  
गजपतेर्बलवद्बलदो नृणां द्विजपतीक्षणवन्नयनप्रदः ।  
युवतिकामविलासविधायको भवति सूतवरः सुखदः सदा ।  
सघनसाररसः किल कान्तिदस्त्वखिलकुष्ठहरः कथितो मया ॥ ३.९ ॥  
\<मेर्चुर्य्ःः अरुणभस्मन्\>  
विगतदोषकृतौ रसगंधकौ तदनु लुङ्गरसेन परिप्लुतौ ।  
प्रहरयुग्ममितं च शिलातले रविकरेण विमर्द्य विचूर्णितौ ॥ ३.१० ॥  
रुचिरकाचघटीविनिवेशितौ सिकतयंत्रवरेण दिनत्रयम् ।  
कुरु भिषग्वर वह्निमधस्ततः स च भवेदरुणः कमलच्छविः ॥ ३.११ ॥  
उदयभास्करनामरसो ह्ययं भवति रोगविघातकरः स्वयम् ।  
मगधजामधुना सह गुञ्जिका- त्रयमितश्च सदा परिसेवितः ॥ ३.१२ ॥  
ललितकामविधावभिलाषुकः स्थविरकोऽपि रतौ तरुणायते ।  
गदहरो बलदोऽपि हि वर्णदो भवति कर्मविपाकजरोगहा ।  
सकलसूतकशास्त्रविमर्शनाद्द्विजवरेण मया प्रकटीकृतः ॥ ३.१३ ॥  
\<मेर्चुर्य्ःः रेद्भस्मन्\>  
रसविदापि रसः परिशोधितो विगतदोषकृतोऽपि हि गंधकः ।  
विमललोहमये कृतखर्परे ह्यमलसाररजः परिमुच्यताम् ॥ ३.१४ ॥  
अतिकुशाग्नियुते द्रवति स्वयं तदनु तत्र रसः परिमुच्यताम् ।  
विशदलोहमयेन च दर्विणा विघटयेत्प्रहरत्रयसंमितम् ॥ ३.१५ ॥  
तदनु काचघटीं विनिवेश्य वै सिकतयन्त्रवरेण हि पाचितः ।  
द्विदशयाममधःकृतवह्निना भवति रक्तरसस्तलभस्मसात् ॥ ३.१६ ॥  
गतबलेन नरेण सुसेवितो भवति वाजिकरः सुखदः सदा ॥ ३.१७ ॥  
स च वलीपलितानि विनाशयेच्छतशरत्सु निरामयकृत्परम् ॥ ३.१८ ॥  
\<मेर्चुर्य्ःः रेद्भस्मन्\>  
विमलनागवरैकविभागिकं हरजभागचतुष्टयमिश्रितम् ।  
सततमेव विमर्द्य शिलातले बलिवसां च समां कुरु तद्भिषक् ॥ ३.१९ ॥  
दिनमितं सुविमर्द्य च कन्यका- स्वरस ऐनकरेण विशोषयेत् ।  
तदनु सूतवरस्य तु कज्जलीं रुचिरकाचघटे विनिवेशय ॥ ३.२० ॥  
दिवसयुग्ममधः कृतवह्निना स च भवेदरुणः कमलच्छविः ।  
सकलरोगविनाशनवह्निकृत्बलकरः परमोऽपि हि कान्तिकृत् ॥ ३.२१ ॥  
नयनरोगविनाशकरो भवेत्सकलकामुकविभ्रमकारकः ।  
स खलु कर्मविपाकजरोगहा विशदनागयुतः खलु पारदः ॥ ३.२२ ॥  
\<मेर्चुर्य्ःः जारण wइथ्सुल्fउर्\>  
मृदुमृदा रचिता मसृणेष्टिका उपरि गर्तवरेण च संयुता ।  
रसवरं दशशाणमितं हि तत्सशुकपिच्छवरेण निधापयेत् ॥ ३.२३ ॥  
सकलपूर्णकृतं च सुगर्तकं गलितनिम्बुफलोद्भवकेन वै ।  
स्थगय तं च पिधानवरेण वै मृदितया सुमृदा परिमुद्रितम् ॥ ३.२४ ॥  
तदनु कुक्कुटानां पुटे शृतो हुपलकेन वनोद्भवकेन वै ।  
विधिविदा भिषजा ह्यमुना कृतो विमलषड्गुणगन्धकमश्नुते ॥ ३.२५ ॥  
स च शरीरकरोऽप्यथ लोहकृत्सकलसिद्धिकरः परमो भवेत् ।  
शतगुणं हि यदा परिजीर्यते रसवरः खलु हेमकरो भवेत् ॥ ३.२६ ॥  
\<मेर्चुर्य्ःः रसपोट्टली\>  
सशुकपिच्छसमोऽपि हि पारदो भवति खल्वतलेन च कुट्टितः ।  
दृढतरामुपकल्पय पर्पटीं वसनबद्धकृतामपि पोटलीम् ॥ ३.२७ ॥  
उपरि नागरसेन विलेपिता रविकरेण सदा परिशोषिताम् ।  
कनकपत्ररसेन च सप्तधाप्यवनिगर्ततले विनिवेशय ॥ ३.२८ ॥  
अवनिगर्तमरत्निकमायतं द्विदशमङ्गुलमेव सुनिम्नकम् ।  
सिकतया परिपूर्य तदर्धकं तदनु तत्र निवेशय पोट्टलीम् ॥ ३.२९ ॥  
उपरि वालुकया परिपूर्य तच्छगणकैश्च पुटं परिदीयताम् ।  
द्विदशयाममथाग्निमहो कुरु भवति तेन महारसपोटली ।  
इति मया कथिता रसपोटली बलकरा सुकरा सुखसिद्धिदा ॥ ३.३० ॥  
\<मेर्चुर्य्ःः मारण\>  
विशदसूतसमोऽपि हि गंधकस्तदनु खल्वतले सुविमर्दितः ।  
त्रिदिनमेव हि हंसपदीरसे दिनकरस्य करेण सुशोषितः ॥ ३.३१ ॥  
विमललोहमये दृढखर्परे तदनु कज्जलिकां प्रतिमुच्य वै ।  
करमिता सुकृतापि हि चुह्लिका ह्युपरि तत्र निवेशय च भाजनं ॥ ३.३२ ॥  
अमललोहमयेन च दर्विणा रसवरं नियतं परिमर्दयेत् ।  
तदनु वह्निमधः कुरु वै दृढं सततमेव हि यामचतुष्टयम् ॥ ३.३३ ॥  
सुपच एष रसो जलदोपमो भवति वल्लमितो मधुना युतः ।  
कवलितः क्षयरोगगणापहो मदनवृद्धिकरः परमो नृणाम् ॥ ३.३४ ॥  
स च वलीपलितानि विनाशयेत्सकलकुष्ठविनाशकरः परः ॥ ३.३५ ॥  
\<मेर्चुर्य्ःः मारण\>  
मृदुमृदा परिकल्पितमूषिकां रसमिताङ्गुलिकां भुवि संन्यसेत् ।  
रसवरं विमलं च सुशोभितं सशुकपिच्छसमं परिमर्दितम् ॥ ३.३६ ॥  
रससमानमितं धृतमूषया द्वितययुग्मकृतं परिमुद्रितम् ।  
कनकमूलरसेन च पाचितं तदनु सप्तदिनं कृशवह्निना ॥ ३.३७ ॥  
रसवरस्य शुभं हि विपाचनं यवमितो रसराजवरस्तदा ।  
दिनमुखे प्रतिहन्ति सुभक्षितः सकलदोषकृतां विकृतिं जयेत् ॥ ३.३८ ॥  
\<रसपर्पटी\>  
रसवरं पलयुग्ममितं शुभं रुचिरताम्रमयः समभागिकम् ।  
बलिवसां च घृतेन विमर्दयेदतिकृशाग्निकृते द्रवति स्वयम् ॥ ३.३९ ॥  
तदनु ताम्ररसौ विनिवेश्यतां त्रयमिदं सरसं च विमर्दितम् ।  
द्रुतमयं च सदायसभाजने तदनु सूतकृतां वरकज्जलीम् ॥ ३.४० ॥  
विघटयेदथ लोहसुदर्विणा तदनु मोचदलोपरि ढाल्यते ।  
भवति सारतमा रसपर्पटी सकलरोगविघातकरी हि सा ॥ ३.४१ ॥  
कुरु समानकटुत्रयसंयुतां मरिचयुग्ममितां सुखदां सदा ॥ ३.४२ ॥  
अनुपाने प्रयोक्तव्या त्रिफलाक्षौद्रसंयुता ।  
पर्पटीं भक्षयेत्प्रातस्तथा त्र्यूषणसंयुताम् ॥ ३.४३ ॥  
सन्निपातहरा सा तु पञ्चकोलेन संयुता ।  
भक्षिता मधुना सार्धं सर्वज्वरविनाशिनी ॥ ३.४४ ॥  
कणाक्षौद्रेण सहिता सर्वशोफान्निकृन्तति ।  
श्यामात्रिकटुकेनापि वातजां ग्रहणीं जयेत् ॥ ३.४५ ॥  
गुग्गुलुत्रिफलासार्धं वातरक्तं विनाशयेत् ।  
वातशूलहरा सम्यखिंगुपुष्करसंयुता ॥ ३.४६ ॥  
व्योषैः कन्यारसैर्वापि कफामयविनाशिनी ।  
दशमूलशृतेनापि वातज्वरनिबर्हणी ॥ ३.४७ ॥  
वाकुचीबीजकल्केन कण्डूपामे विनाशयेत् ।  
आरुष्करेण सहिता सा तु सिध्मविनाशिनी ॥ ३.४८ ॥  
गोमूत्रेणानुपानेन चार्शोरोगविनाशिनी ।  
नवमाल्यर्जुनश्चैव चित्रको भृङ्गराजकः ॥ ३.४९ ॥  
शाल्मली निम्बपंचांगं कल्हारश्च गुडूचिका ।  
निर्गुंडी च समांशानि कारयेद्भिषगुत्तमः ॥ ३.५० ॥  
चूर्णीकृत्य च तत्सर्वं पर्पट्याश्चानुपानकम् ।  
अष्टादश च कुष्ठानि निहन्त्येव न संशयः ॥ ३.५१ ॥  
पर्पटी रसराजश्च रोगान्हन्त्यनुपानतः ।  
अपथ्यं नैव भुञ्जीयाद्दोषदूष्याद्यपेक्षया ॥ ३.५२ ॥  
\<रसपर्पटी\>  
शुद्धं रसं गंधकमेव शुद्धं पृथक्समांशं कुरु यत्नतस्ततः ।  
एरंडमूलस्य रसेन सूतं तथाद्रिकर्ण्या स्वरसेन मर्दयेत् ॥ ३.५३ ॥  
तं काकमाच्याः स्वरसेन पिष्ट्वा तथा च तं दाडिमबीजतोयैः ।  
क्रमेण सूतं हि दिनैश्चतुर्भिः शुद्धत्वमायाति हि निश्चयेन ॥ ३.५४ ॥  
ततस्तु गंधं खलु मार्कवद्रवैर्विभाव्यमानं कुरु लोहपात्रे ।  
प्रद्रावयेत्तं बदरस्य चाग्निना प्रढालयेद्भृंगरसे त्रिवारम् ॥ ३.५५ ॥  
कार्या ततः कज्जलिका विमर्द्य तां द्रावयेल्लोहमये सुपात्रे ।  
प्रढालयेत्तां कदलीदले हि संछाद्य चान्येन दलेन पश्चात् ॥ ३.५६ ॥  
तस्यास्त्वधोर्ध्वं प्रददीत गोमयं शीतीकृता गव्यघृतेन भर्जिता ।  
रोगानशेषान्मलदोषजातान् हिनस्ति चैषा रसपर्पटी हि ॥ ३.५७ ॥  
सा जीरकेणैव तु रामठेन वातामशूलं गृहणीं सकामलाम् ।  
गुल्मानि चाष्टावुदराणि हन्यात्संसेविता शुद्धरसस्य पर्पटी ॥ ३.५८ ॥  
मयापि सद्वैद्यहिताय नूनं प्रदर्शितेयं खलु रोगनाशिनी ॥ ३.५९ ॥  
\<मेर्चुर्य्ःः मारण\>  
सूतं सुशुद्धं लवणैश्चतुर्भिः क्षारैस्त्रिभिश्चापि विमर्दयेच्च ।  
संशोष्य पश्चादपि हिंगुराजिका- शुंठीभिरेभिश्च समं विमर्द्य ॥ ३.६० ॥  
रसेन सार्धं हि कुमारिकाया मूषां विदध्याद्रविघर्मशोषिताम् ।  
तस्यां निधायाथ रसस्य गोलकं तं स्वेदितं चाम्लरसेन सम्यक् ॥ ३.६१ ॥  
यामाष्टकेनाग्निकृतेन दोलया पश्चाद्रसेनाभिविमर्दितोऽसौ ।  
भेकपर्ण्युरुवुभृंगराजकैः शृङ्गवेरगिरिकर्णिकारसैः ॥ ३.६२ ॥  
काकमाचिजविभक्तिकाजलैर्धूर्तजैरपि जयन्तिकाद्रवैः ।  
सिंधुवारकरसेन मर्दितं मसृणखल्वतले त्रिवासरम् ॥ ३.६३ ॥  
प्रतिरसं च विशोष्य हि भक्षयेद्रक्तिकाद्वयमितं रुजापहम् ।  
केकिमाहिषवराहपित्तकैः कच्छपस्य च रसेन मर्दितम् ।  
जायतेऽधिकतरं गुणेन वै सन्निपातभवमूर्च्छनं जयेत् ॥ ३.६४ ॥  
यः श्रीसूतवरस्य सेवनमिदं नित्यं करोतीह वै दीर्घायुर्धनधान्यधर्मसहितः प्राप्नोति सौख्यं परम् ।  
लोके कीर्तिपरंपरां वितनुते धर्मे मतिर्जायते प्रान्ते तस्य परा गतिर्हि नियतं सत्यं शिवेनोदितम् ॥ ३.६५ ॥




\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अध्याय ४

अथेदानीं प्रवक्ष्यामि धातुशोधनमारणम् ।  
अनुभूतं मया किंचित्किंचित्शास्त्रानुसारतः ॥ ४.१ ॥  
\<अष्टधातवः\>  
सुवर्णं रजतं चेति शुद्धलोहमुदीरितम् ।  
ताम्रं चैवाश्मसारं च नागवंगौ तथैव ॥ ४.२ ॥  
पूतिलोहं निगदितं द्वितीयं रसवेदिना ।  
संमिश्रलोहं त्रितयं सौराष्ट्ररीतिवर्तकम् ।  
एतेऽष्टौ धातवो ज्ञेया लोहान्येवं भवन्ति हि ॥ ४.३ ॥  
\<सुवर्णभेदाः\>  
सुवर्णं द्विविधं ज्ञेयं रसजं खनिसंभवम् ।  
अन्ये त्रयः सुवर्णस्य प्रकाराः सन्ति नोदिताः ॥ ४.४ ॥  
\<गोल्द्ःः रसज\>  
रसजं रसवेधेन जायते हेम सुन्दरं ।  
तच्चतुर्दशवर्णाढ्यं सर्वकार्यकरं परम् ॥ ४.५ ॥  
\<खनिजःः ओरिगिन्\>  
पर्वते भूमिदेशेषु खन्यमानेषु कुत्रचित् ।  
दृश्यते खनिजं प्राज्ञैस्तच्चतुर्दशवर्णकम् ॥ ४.६ ॥  
\<गोल्द्ःः शोधन\>  
रूप्यादियोगेन यदा मिश्रं स्वर्णं हि जायते ।  
हेमकार्यं न चेत्तेन तदा शोध्यं भिषग्वरैः ॥ ४.७ ॥  
हीनवर्णस्य हेम्नश्च पत्राण्येव तु कारयेत् ।  
खटिकापटुचूर्णं च कांजिकेन प्रमर्दयेत् ॥ ४.८ ॥  
पत्राणि लेपयेत्तेन कल्केनाथ प्रयत्नतः ।  
आरण्योत्पलकैः कार्या कोष्ठिका नातिविस्तृता ॥ ४.९ ॥  
मध्ये तत्संपुटं मुक्त्वा वह्निं प्रज्वालयेत्ततः ।  
एवं पुटत्रयं दत्त्वा शुद्धं हेम समुद्धरेत् ॥ ४.१० ॥  
न तु शुद्धस्य हेम्नश्च शोधनं कारयेद्भिषक् ।  
अन्येषामेव लोहानां शोधनं कारयेद्भिषक् ॥ ४.११ ॥  
\<गोल्द्ःः मारणःः निरुत्थ\>  
ततः स्वर्णभवं पत्रं तापितं हि विनिक्षिपेत् ।  
ज्वालामुखीरसे षष्ठी- पुटैर्भस्मीभवत्यलम् ॥ ४.१२ ॥  
गुरुणा कथितं सम्यक्निरुत्थं जायते ध्रुवम् ।  
रोगान्हिनस्ति सकलान्नात्र कार्या विचारणा ॥ ४.१३ ॥  
\<गोल्द्ःः मारणःः निरुत्थ\>  
हेम्नः पत्राणि सूक्ष्माणि सूचिवेध्यानि कारयेत् ।  
पुराम्बुभस्मसूतेन लेपयित्वाथ शोषयेत् ॥ ४.१४ ॥  
संपुटे च ततो रुन्ध्यात्पुटयेद्दशभिः पुटैः ।  
म्रियते नात्र संदेहो निरुत्थं भस्म जायते ॥ ४.१५ ॥  
\<गोल्द्ःः मारण\>  
हेम्नः सूक्ष्मदलानि भूर्जसदृशान्यादाय संलेप्य वै वज्रीदुग्धकहिङ्गुहिङ्गुलसमैरेकत्र पिष्टीकृतैः ।  
सत्यं संपुटके निधाय दशभिश्चैवं पुटैः कुक्कुटैः पाच्यं हेम च रक्तगैरिकसमं संजायते निश्चितम् ॥ ४.१७ ॥  
\<गोल्द्ःः मारण\>  
लोहपर्पटीकाबद्धं मृतं सूतं समांशकम् ।  
विद्रुते हेम्नि निक्षिप्तं स्वर्णभूतिप्रभं भवेत् ॥ ४.१७ ॥  
तद्भस्म पुरतोयेन दरदेन समन्वितम् ।  
मर्दयेद्दिनमेकं तु संपुटे धारयेत्ततः ॥ ४.१८ ॥  
पुटितं दशवारेण स्वर्णं सिंदूरसन्निभम् ।  
जायते नात्र संदेहो रंजनं कुरुते ध्रुवम् ।  
देहं लोहं च मतिमान् सुधनी साधयेदिदम् ॥ ४.१९ ॥  
\<गोल्द्ःः मृतःः मेदिच्. प्रोपेर्तिएस्\>  
एतत्स्वर्णभवं करोतिच रजः सौन्दर्यतां वै सदा रोगान्दैवकृतान्निहन्ति सकलान्येवं त्रिदोषोद्भवान् ।  
यः सेवेत नरः समान् द्विदशकान् वृद्धश्च नो जायते दोषाश्चैव गरोद्भवा विषकृता आगन्तुजा नैव हि ॥ ४.२० ॥  
\<सिल्वेर्ःः सुब्त्य्पेस्\>  
रूप्यं च त्रिविधं प्रोक्तं खनिजं सहजं तथा ।  
कृत्रिमं च त्रयो भेदाः कथिताः पूर्वसूरिभिः ॥ ४.२१ ॥  
\<सिल्वेर्ःः खनिज\>  
भूधरे कुत्र चेत्प्राप्तं खन्यमाने च खनिजम् ।  
\<सिल्वेर्ःः सहज\>  
कैलासशिखराज्जातं सहजं तदुदीरितम् ॥ ४.२२ ॥  
\<सिल्वेर्ःः कृत्रिम\>  
रसवेधेन यज्जातं वङ्गात्तत्कृत्रिमं मतम् ।  
\<सिल्वेर्ःः शुद्धःः परीक्षा\>  
यद्रूप्यं वह्निना तप्तमुज्ज्वलं हि विनिःसरेत् ।  
तच्छुद्धं कलधूतं हि सर्वकार्यकरं परम् ॥ ४.२३ ॥  
\<सिल्वेर्ःः शोधन\>  
ताम्रादिसंसर्गभवं त्वशुद्धं रूप्यं हि मिश्रं खलु दोषलं च ।  
तच्छोधयेद्वै भसितस्य मूष्यां सीसेन सार्धं रजतं तु ध्मापयेत् ॥ ४.२४ ॥  
ताराच्च षड्गुणं नागं ध्मापयेद्यत्नतः सुधीः ।  
शनैर्विधम्यमानं हि दोषशून्यं प्रजायते ॥ ४.२५ ॥  
अनेनैव प्रकारेण शोधयेद्रजतं सदा ।  
सर्वकार्ये प्रयोक्तव्यं सर्वसिद्धिविधायकम् ॥ ४.२६ ॥  
\<सिल्वेर्ःः मारण\>  
भागमेकं तु रजतं सूतभागचतुष्टयम् ।  
मर्दयेद्दिनमेकं तु सततं निम्बुवारिणा ॥ ४.२७ ॥  
पेषणाज्जायते पिष्टीर्दिनैकेन तु निश्चितम् ।  
मूषामध्ये तु तां मुक्त्वा अधोर्ध्वं गंधकं न्यसेत् ॥ ४.२८ ॥  
वालुकायंत्रमध्यस्थां दिनैकं तु दृढाग्निना ।  
पाचितां तु प्रयत्नेन स्वांगशीतलतां गताम् ॥ ४.२९ ॥  
तालेनाम्लेन सहितां मर्दितां हि शिलातले ।  
ततो द्वादशवाराणि पुटान्यत्र प्रदापयेत् ॥ ४.३० ॥  
अनेन विधिना सम्यक्रजतं म्रियते ध्रुवम् ।  
\<सिल्वेर्ःः मारण\>  
तारमाक्षिकयोश्चूर्णमम्लेन सह मर्दयेत् ॥ ४.३१ ॥  
विंशत्पुटेन तत्तारं भूतीभवति निश्चितम् ।  
\<रेपेअतेद्मारण\>  
पुटाधिक्यं हि लोहानां सम्यक्स्याद्गुणकारि च ।  
रंजनं कुरुतेऽत्यर्थं रक्तं श्वेतत्वमादिशेत् ॥ ४.३२ ॥  
\<सिल्वेर्ःः मृतःः मेदिच्. प्रोपेर्तिएस्\>  
शुद्धं भस्मीकृतं रूप्यं सारघाज्यसमन्वितम् ।  
नेत्ररोगानपि सदा क्षवजान्गुदजानपि ॥ ४.३३ ॥  
पित्तजान् काससम्भूतान् पाण्डुजानुदराणि च ।  
दोषजानपि सर्वांश्च नाशयेदरुचिं सदा ॥ ४.३४ ॥  
\<चोप्पेर्ःः सुब्त्य्पेस्\>  
ताम्रं चापि द्विधा प्रोक्तं नेपालं म्लेच्छदेशजम् ।  
नेपालदेशजादन्यन्म्लेच्छं तत्कथितं बुधैः ॥ ४.३५ ॥  
\<चोप्पेर्ःः शोधन\>  
सीसकेन समं ताम्रं रजतेनैव शोधयेत् ।  
पश्चान्मारणकं सम्यक्कर्तव्यं रसवादिना ॥ ४.३६ ॥  
\<चोप्पेर्ःः मारणम्\>  
कृत्वा ताम्रस्य पत्राणि कन्यापत्रे निवेशयेत् ।  
कुक्कुटाख्ये पुटे सम्यक्पुटयेत्तदनंतरम् ॥ ४.३७ ॥  
सूतगंधकयोः पिष्टिः कार्या चातिमनोरमा ।  
विमर्द्य निम्बुतोयेन तानि पत्राणि लेपयेत् ॥ ४.३८ ॥  
स्थालीमध्ये निरुन्ध्याथ पचेद्यामचतुष्टयम् ।  
पञ्चदोषविनिर्मुक्तं शुल्बं तेनैव जायते ॥ ४.३९ ॥  
\<चोप्पेर्ःः मारण\>  
रवितुल्येन बलिना सूतकेन समेन च ।  
तालकेन तदर्धेन शिलया च तदर्धया ॥ ४.४० ॥  
चूर्णं कज्जलसंकाशं कारयेन्मतिमान् भिषक् ॥ ४.४१ ॥  
शरावसंपुटस्यान्तः पत्राण्याधाय यत्नतः ।  
उपर्युपरि पत्राणि कज्जलीं च निधापयेत् ॥ ४.४२ ॥  
यामैकं पाचयेदग्नौ गर्भयन्त्रोदरान्तरे ।  
स्वांगशीतं समुत्तार्य खल्वे सूक्ष्मं प्रचूर्णयेत् ॥ ४.४३ ॥  
लेहयेन्मधुसंयुक्तमनुपानैर्यथोचितैः ।  
\<चोप्पेर्ःः मारण (?)।सोमनाथ (?)\>  
शुद्धताम्रस्य पत्राणि कर्तव्यानि प्रयत्नतः ॥ ४.४४ ॥  
तत्समांशस्य गंधस्य पारदस्य समस्य च ॥ ४.४५ ॥  
तालकस्य तदर्धस्य शिलायाश्च तदर्धतः ।  
लांगलीचित्रकव्योष- तालमूलीकरञ्जकैः ॥ ४.४६ ॥  
विषशम्याकातिविषा- सैंधवैश्च समांशकैः ।  
जंबीरस्य द्रवेणाथ चूर्णं चातिद्रवीकृतम् ॥ ४.४७ ॥  
तत्सर्वं हि शिलाभाण्डे विनिधाय प्रयत्नतः ।  
सूचीवेध्यानि पत्राणि रसेनालेपितानि च ॥ ४.४८ ॥  
कल्कमध्ये विनिःक्षिप्य दिनसप्तकमेव हि ।  
चूर्णीकृतं तु मध्वाज्यैः कणाद्वयसमन्वितम् ॥ ४.४९ ॥  
लेहितं वल्लमात्रं हि जरामृत्युविनाशनम् ।  
कथितं सोमदेवेन सोमनाथाभिधं शुभम् ॥ ४.५० ॥  
\<चोप्पेर्ःः मारण\>  
शुद्धं शुल्वं गंधकं वै समांशं पूर्वं स्थाल्यां स्थापयेद्गंधकार्धम् ।  
मध्ये शुल्बं स्थापनीयं प्रयत्नात्तस्योर्ध्वं वै गंधचूर्णस्य चार्धम् ॥ ४.५१ ॥  
स्थालीमुखे चूर्णघटीं निवेश्य लेपं तथा सैन्धवमृत्स्नयापि ।  
चुल्ल्यां च कुर्यादथ वह्निमेव यामत्रयेणैव सुपाचितं भवेत् ॥ ४.५२ ॥  
शीतीभूतं दोषहीनं तदेव कृत्वा चूर्णं गालितं वस्त्रखण्डे ।  
सेव्यं सम्यक्चैकवल्लप्रमाणं कासं श्वासं हन्ति गुल्मप्रमेहान् ॥ ४.५३ ॥  
\<चोप्पेर्ःः मृतःः मेदिच्. उसे\>  
वल्लमेकं ताम्रभस्म पूर्वाह्णे भिषजाज्ञया ।  
परिणामभवं शूलं तथा चाष्टविधं च रुक् ॥ ४.५३\* ॥  
उदरं पाण्डुशोफं च गुल्मप्लीहयकृत्क्षयान् ।  
अग्निसादक्षयकृतान्मेहादीन् ग्रहणीगदान् ॥ ४.५४ ॥  
जयेद्बहुविधान् रोगाननुपानप्रभेदतः ।  
पिप्पलीमधुना सार्धं सर्वदोषहरं परम् ॥ ४.५५ ॥  
अर्शोऽजीर्णज्वरादींश्च निहन्ति च रसायनम् ।  
वृद्धिश्वसनकासघ्नं जरामृत्युविनाशनम् ॥ ४.५६ ॥  
\<इरोन्ःः सुब्त्य्पेस्\>  
यथोत्तरं स्याद्गुणवर्णहीनं प्रकाशितं वैद्यवरेण सम्यक् ।  
कांतं तथा तीक्ष्णवरं हि मुण्डं लोहं भवेद्वै त्रिविधं क्रमेण ॥ ४.५७ ॥  
\<कान्तःः सुब्त्य्पेस्\>  
कांतं चतुर्धा किल कथ्यतेऽत्र तद्रोमकं भ्रामकचुम्बके च ।  
संद्रावकं श्रेष्ठतमं तथा हि संकथ्यते शास्त्रविदै रसज्ञैः ॥ ४.५८ ॥  
\<रोमकम्\>  
खन्यां संखन्यमानायां पाषाणा निःसरन्ति ये ।  
तेभ्यो यद्द्रावितं लोहं रोमकं तत्प्रचक्षते ॥ ४.५९ ॥  
\<भ्रामकम्\>  
यत्र क्वापि गिरौ श्रेष्ठे लभ्यते भ्रामकोपलः ।  
तस्माज्जातं तु यल्लौहं भ्रामकं तदिहोच्यते ॥ ४.६० ॥  
\<चुम्बकम्\>  
विंध्याचले भवेदश्मा लोहं चुम्बति चाद्भुतम् ।  
न मुञ्चत्येव सततं शिवभक्तिं यथानुगः ॥ ४.६१ ॥  
\<द्रावकम्\>  
हिमाद्रौ लभ्यते दुःखाद्यः स्पृष्टो द्रावयेदयः ।  
सुवर्णादींश्च तद्वद्धि तत्कांतं द्रावकं भवेत् ॥ ४.६२ ॥  
\<कान्तःः परीक्षाःः शुद्ध\>  
शुद्धे कांतभवे पात्रे शृतं दुग्धं हि नोद्गिरेत् ।  
पानीयं क्वथितं चास्मिन् हिंगुगंधसमं भवेत् ॥ ४.६३ ॥  
तैलबिंदुर्जले क्षिप्तो न चातिप्रसृतो भवेत् ।  
लेपोऽपि नैव जायेत शुद्धकांतस्य लक्षणम् ॥ ४.६४ ॥  
मुंडाच्छतगुणं तीक्ष्णं तीक्ष्णात्कांतं महागुणम् ।  
कोटिसंख्यागुणं प्रोक्तं चुंबकं द्रावकं तथा ॥ ४.६५ ॥  
\<इरोन्ःः शोधन\>  
शशरक्तेन लिप्तं हि सप्तवारेण तापितम् ।  
कांतादिसर्वलोहं हि शुध्यत्येव न संशयः ॥ ४.६६ ॥  
\<इरोन्ःः शोधन\>  
सामुद्रलवणैस्तद्वल्लेपितं त्रिफलाजले ।  
निर्वापितं भवेच्छुद्धं सत्यं गुरुवचो यथा ॥ ४.६७ ॥  
\<इरोन्ःः मारण\>  
लोहचूर्णं घृताक्तं हि क्षिप्त्वा लोहस्य खर्परे ।  
अग्निवर्णप्रभं यावत्तावद्दर्व्या प्रचालयेत् ॥ ४.६८ ॥  
खल्वे च विपचेत्तद्वत्पञ्चवारमतः परम् ।  
वरोदकैः पुटेल्लोहं चतुर्वारमिदं खलु ॥ ४.६९ ॥  
सुपेषितं वारितरं जायते नात्र संशयः ।  
अनेन विधिना कार्यं सर्वलोहस्य साधनम् ॥ ४.७० ॥  
जायते सर्वरोगानां सेवितं पलितापहम् ।  
\<इरोन्ःः मारण\>  
लोहचूर्णं पलद्वंद्वं गुडगंधौ समांशकौ ॥ ४.७१ ॥  
खल्वे विमर्द्य नितरां पुटेद्विंशतिवारकम् ।  
पेषणं तु प्रकर्तव्यं पुटः पश्चात्प्रदीयते ॥ ४.७२ ॥  
अनेन विधिना सम्यग्भस्मीभवति निश्चितम् ।  
सर्वरोगान्निहन्त्येव नात्र कार्या विचारणा ॥ ४.७३ ॥  
श्वेता पुनर्नवापत्र- तोयेन दशसंख्यकाः ।  
पुटास्तत्र प्रदेयाश्च सिन्दूराभं प्रजायते ॥ ४.७४ ॥  
\<इरोन्ःः मारण\>  
अथापरः प्रकारोऽत्र कथ्यते लोहमारणे ।  
लोहचूर्णसमं गंधं मर्दयेत्कन्यकाद्रवैः ॥ ४.७५ ॥  
पिण्डीकृतं लोहपात्रे छायायां स्थापयेच्चिरम् ।  
म्रियते नात्र संदेहो ह्यनुभूतं मयैव हि ॥ ४.७६ ॥  
\<इरोन्ःः भस्मन्ःः मेदिच्. उसे\>  
निरुत्थं लोहजं भस्म सेवेतात्र पुमान्सुधीः ।  
व्योषवेल्लाज्यमधुना टंकमानेन मिश्रितम् ॥ ४.७७ ॥  
जरां च मरणं व्याधिं हन्यात्पुत्रप्रदायकम् ।  
जरादोषकृतान् रोगान् विनिहन्ति शरीरिणाम् ॥ ४.७८ ॥  
\<तिन्ःः सुब्त्य्पेस्\>  
बंगं तु द्विविधं प्रोक्तं खुरं मिश्रं तथैव च ।  
\<खुरःः फ्य्स्. प्रोपेर्तिएस्\>  
यच्छुद्धं सरलं शुभ्रं खुरं तदभिधीयते ॥ ४.७९ ॥  
\<खुरःः शोधन\>  
भल्लातकभवे तैले खुरं शुध्यति ढालितम् ।  
\<तिन्ःः मिश्रकःः शोधन\>  
पुनर्नवासिन्धुचूर्ण- विषयुक्तं प्रढालितम् ।  
तक्रमध्ये त्रिवारं हि मिश्रं बंगं विशुध्यति ॥ ४.८० ॥  
\<तिन्ःः मारण\>  
छाणोपरि कृते गर्ते चिंचात्वक्चूर्णकं क्षिपेत् ।  
कर्षमानां बंगचक्रीं तत्रोपरि निधापयेत् ॥ ४.८१ ॥  
चक्रीं चतुर्गुणेनैव वेष्टितां धारयेत्ततः ।  
छगणेन विशुष्केण पुटाग्निं दापयेत्ततः ॥ ४.८२ ॥  
स्वांगशीतं समुद्धृत्य सर्वकार्येषु योजयेत् ।  
अनेन विधिना शेषमपक्वं मारयेद्ध्रुवम् ॥ ४.८३ ॥  
\<तिन्ःः मारण\>  
अथापरः प्रकारो हि वक्ष्यते चाधुना मया ।  
शुद्धबंगस्य पत्राणि समान्येव तु कारयेत् ॥ ४.८४ ॥  
अजाशकृत्वरा तुल्या चूर्णिता च निशा तथा ।  
चतुरस्रमथो निम्नं गर्तं हस्तप्रमाणकम् ॥ ४.८५ ॥  
कृत्वा छगणकैश्चार्धं पूरयेत्सततं भिषक् ।  
ततः शणभवेनापि वस्त्रेणाच्छाद्य गर्तकम् ॥ ४.८६ ॥  
पूर्वं प्रकल्पितं चूर्णं तत्रोपरि च विन्यसेत् ।  
तस्योपरि च पत्राणि समानि परितो न्यसेत् ॥ ४.८७ ॥  
चूर्णेनाच्छाद्य यत्नेन छगणेनाथ पूरयेत् ।  
पुटयेदग्निना सम्यक्स्वांगशीतं समुद्धरेत् ॥ ४.८८ ॥  
मृतं बंगं ततः पश्चान्मर्दयेत्पूरवारिणा ।  
समांशं रससिन्दूरमनेन सह मेलयेत् ॥ ४.८९ ॥  
खल्वे दृढतरं पिष्ट्वा काचकूप्यां निवेशयेत् ।  
विपचेदग्नियोगेन यामषोडशमात्रया ॥ ४.९० ॥  
हेमप्रभं मृतं बंगं जायते रसवङ्गकम् ।  
\<तिन्ःः मृतःः मेदिच्. प्रोपेर्तिएस्\>  
बंगं वातकरं रूक्षं तिक्तं मेहप्रणाशनम् ।  
मेदःकृम्यामयघ्नं हि कफदोषविषापहम् ॥ ४.९१ ॥  
सर्वरोगान् हरत्याशु शक्तिदायि गुणाधिकम् ॥ ४.९२ ॥  
यथारोगबलं वीक्ष्य दातव्यं वल्लमात्रकम् ।  
अशीतिर्वातजान् रोगान् तथा मेहांश्च विंशतिः ।  
हन्ति भक्षणमात्रेण सप्तकैकेन नान्यथा ॥ ४.९३ ॥  
\<तिन्ःः मृतःः मेदिच्. प्रोपेर्तिएस्\>  
बंगं वातकरं रूक्षं प्रोक्तं मेहप्रणाशनम् ।  
कृमिमेदामयघ्नं हि कफदोषविषापहम् ॥ ४.९४ ॥  
\<लेअद्ःः परीक्षाःः गोओदॄउअलित्य्\>  
छेदे कृष्णं गुरु स्निग्धं द्रुतद्रावमथोज्ज्वलम् ।  
कृष्णवर्णं बहिः शुद्धं नागं हितमतोऽन्यथा ॥ ४.९५ ॥  
\<लेअद्ःः शोधन\>  
दालयेच्च रसे नागं सिन्दुवारहरिद्रयोः ।  
एवं नागो विशुद्धः स्यान्मूर्च्छास्फोटादि नाचरेत् ॥ ४.९६ ॥  
\<लेअद्ःः मारण\>  
शुद्धनागस्य पत्राणि सदलान्येव कारयेत् ।  
शिलां वासारसेनापि मर्दयेद्याममात्रकम् ॥ ४.९७ ॥  
पत्राण्यालेपयेत्तेन ततः संपुटके न्यसेत् ।  
पुटेन विपचेद्धीमान् वाराहेण खराग्निना ।  
एवं कृते त्रिवारेण नागभस्म प्रजायते ॥ ४.९८ ॥  
\<लेअद्ःः मारण\>  
अथापरप्रकारेण नागमारणकं भवेत् ।  
लोहपात्रे द्रुते नागे घर्षणं तु प्रकारयेत् ॥ ४.९९ ॥  
चतुर्यामं प्रयत्नेन मूलैश्चैव पलाशजैः ।  
अधस्ताज्ज्वालयेत्सम्यखठाग्निं म्रियते ध्रुवम् ।  
रक्ताभं जायते चूर्णं सर्वकार्येषु योजयेत् ॥ ४.१०० ॥  
जायते सर्वकार्येषु रोगोच्छेदकरं सदा ।  
नागस्य मारणं प्रोक्तं बहुधा बहुभिर्बुधैः ॥ ४.१०१ ॥  
सर्वथा सूतनागस्य शंभोश्च मरणं नहि ॥ ४.१०२ ॥  
\<लेअद्ःः मृतःः मेदिच्. प्रोपेर्तिएस्\>  
प्रमेहान् वातजान् रोगान् धनुर्वातादिकान् गदान् ।  
विंशतिश्लेष्मजांश्चैव निहन्ति च न संशयः ॥ ४.१०३ ॥  
\<ब्रस्स्ःः सुब्त्य्पेस्\>  
पित्तलं द्विविधं प्रोक्तं रीतिका काकतुंडिका ।  
\<रीतिकाःः परीक्षा\>  
तप्ता तुषजले क्षिप्ता शुक्लवर्णा तु रीतिका ॥ ४.१०४ ॥  
\<काकतुण्डीःः परीक्षा\>  
निक्षिप्ता कांजिके कृष्णा सा स्मृता काकतुण्डिका ॥ ४.१०५ ॥  
\<ब्रस्स्ःः परीक्षाःः गोओदॄउअलित्य्\>  
पीताभा मृदु चेद्गुर्वी साराङ्गी हेमवर्णिका ।  
मसृणाङ्गी तु सुस्निग्धा शुभा रीतीति कथ्यते ॥ ४.१०६ ॥  
\<ब्रस्स्ःः परीक्षाःः बदॄउअलित्य्\>  
दुर्गन्धा पूतिगन्धा वा खरस्पर्शा च पाण्डुरा ।  
घनघाताक्षमा रूक्षा रीतिर्नेष्टा रसायने ॥ ४.१०७ ॥  
\<ब्रस्स्ःः शोधन\>  
तापिता चैव निर्गुंडी- रसे क्षिप्ता प्रयत्नतः ।  
पञ्चवाराणि चायाति शुद्धिं रीतिस्तु तत्क्षणात् ॥ ४.१०८ ॥  
\<ब्रस्स्ःः मारण\>  
शिलागंधकसिन्धूत्थ- रसैश्चातिप्रमर्दितैः ।  
रीतिपत्राणि लेप्यानि पुटितान्यष्टधा पुनः ।  
सद्यो भस्मत्वमायान्ति ततो योज्या रसायने ॥ ४.१०९ ॥  
\<ब्रस्स्ःः रीतिकाःः मृतःः मेदिच्. प्रोपेर्तिएस्\>  
रक्तपित्तहरा रूक्षा कृमिघ्नी रीतिका मता ।  
\<ब्रस्स्ःः काकतुण्डिकाःः मृतःः मेदिच्. प्रोपेर्तिएस्\>  
काकतुंडा कुष्ठहरा सोष्णवीर्या सरा मता ॥ ४.११० ॥  
\<ब्रोन्शेःः प्रोदुच्तिओन्\>  
चतुर्भागेन रविणा भागैकं त्रपु चोत्तमम् ।  
जायते प्रवरं कांस्यं तत्सौराष्ट्रभवं शुभम् ॥ ४.१११ ॥  
\<ब्रोन्शेःः शोधन\>  
तप्तं कांस्यं गवां मूत्रे सप्तवारेण शुध्यति ।  
\<ब्रोन्शेःः मारण\>  
हरितालकगंधाभ्यां म्रियते पञ्चभिः पुटैः ॥ ४.११२ ॥  
\<ब्रोन्शेःः मृतःः मेदिच्. प्रोपेर्तिएस्\>  
मृतं कांस्यं वातहरं प्रमेहाणां च नाशनम् ।  
शुद्धे कांस्यभवे पात्रे सर्वमेव हि भोजनम् ।  
पथ्यं संजायते नाम्लं घृतशाकादिवर्जितम् ॥ ४.११३ ॥  
\<वर्तलोहःः प्रोदुच्तिओन्\>  
लोहकांस्यार्करीतिभ्यो जातं तद्वर्तलोहकम् ।  
तदेव विडलोहाख्यं विद्वद्भिः समुदाहृतम् ॥ ४.११४ ॥  
\<वर्तलोहःः शोधन\>  
हयमूत्रे द्रुतं सम्यक्निक्षिप्तं शुद्धिमृच्छति ।  
\<वर्तलोहःः मारण\>  
गन्धतालेन पुटितं म्रियते वर्तलोहकम् ॥ ४.११५ ॥  
\<वर्तलोहःः मृतःः मेदिच्. प्रोपेर्तिएस्\>  
श्लेष्मपित्तहरं चाम्लं रुच्यं कृमिहरं तथा ।  
नेत्ररोगप्रशमनं गलरोगनिबर्हणम् ॥ ४.११६ ॥  
पथ्यं सर्वं हि तद्भाण्डे सर्वदोषहरं परम् ।  
क्षारेणाम्लेन च विना दीप्तिकृत्पाचनं परम् ॥ ४.११७ ॥  
संशोधनान्येव हि मारणानि गुणागुणान्येव मयोदितानि ।  
अन्यानि शास्त्राणि सुविस्तराणि निरीक्ष्य यत्नात्कृतमेव सम्यक् ॥ ४.११८ ॥




\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अध्याय ५

अथेदानीं प्रवक्ष्यामि गुणाधिक्यान्महारसान् ।  
तेषां नामानि वर्गांश्च सत्त्वानि तद्गुणांस्तथा ॥ ५.१ ॥  
\<महारसाः\>  
क्रमेण गगनं ताप्यं वैक्रांतं विमलं तथा ।  
रसकं शैलसंभूतं राजावर्तकसस्यके ।  
एते महारसाश्चाष्टावुदिता रसवादिभिः ॥ ५.२ ॥  
\<अभ्रःः सुब्त्य्पेस्ःः चोलोउर्\>  
क्रमप्राप्तमहं वक्ष्ये गगनं तु चतुर्विधम् ।  
श्वेतं रक्तं तथा पीतं कृष्णं परमसुंदरम् ॥ ५.३ ॥  
श्वेतं श्वेतक्रियायोग्यं रक्तं पीतं हि पीतकृत् ।  
कृष्णाभ्रं सर्वरोगाणां नाशनं परमं सदा ॥ ५.४ ॥  
\<अभ्रःः सुब्त्य्पेस्\>  
वज्रं पिनाकं नागं च मंडूकमभिधीयते ।  
अनेन विधिना प्रोक्ता भेदाः सन्तीह षोडश ॥ ५.५ ॥  
अभ्राणामेव सर्वेषां वज्रमेवोत्तमं सदा ।  
शेषाणि त्रीणि चाभ्राणि घोरान् व्याधीन् सृजन्ति हि ।  
तस्माद्यत्नेन सद्वैद्यैर्वर्जनीयानि नित्यशः ॥ ५.६ ॥  
\<वज्रःः परीक्षा\>  
वज्राभ्रं धम्यमानेऽग्नौ विकृतिं न क्वचिद्भजेत् ।  
सेवितं तन्मृतिं हन्ति वज्राभं कुरुते वपुः ॥ ५.७ ॥  
\<पिनाकःः परीक्षा\>  
पिनाकं चाग्निसंतप्तं विमुञ्चति दलोच्चयम् ।  
सेवितं चैकमासेन कृमिं कुष्ठं करोत्यलम् ॥ ५.८ ॥  
\<नागःः परीक्षा\>  
नागाभ्रं ध्मापितं सम्यक्नागवत्स्फूर्जते ध्रुवम् ।  
\<नागःः मेदिच्. प्रोपेर्तिएस्\>  
सेवितं तत्प्रकुरुते क्षयरोगसमुद्भवम् ॥ ५.९ ॥  
विषं हालाहलं पीतं मारयत्येव निश्चितम् ।  
तथा नागाभ्रनामेदं सद्वैद्यः कथयत्यलम् ॥ ५.१० ॥  
\<मण्डूकःः परीक्षा\>  
मंडूकाभ्रं प्रकुरुते ताप्यमानं हि नित्यशः ।  
क्षणं चाग्नौ न तिष्ठेत मंडूकसदृशां गतिम् ॥ ५.११ ॥  
मंडूकाभ्रं न सेव्यं हि कथितं रसवेदिभिः ॥ ५.१२ ॥  
\<अभ्रकःः शोधन\>  
स्वेदयेद्दिनमेकं तु कांजिकेन तथाभ्रकम् ।  
पश्चात्कुलत्थजे क्वाथे तक्रे मूत्रेऽथ वह्निना ॥ ५.१३ ॥  
\<अभ्रःः शोधन\>  
पाचितं दोषशून्यं तु शुद्धिमायाति निश्चितम् ।  
तथाग्नौ परितप्तं तु निषिञ्चेत्सप्तवारकम् ॥ ५.१४ ॥  
कांजिके चापि निर्दोषमभ्रके जायते ध्रुवम् ।  
वराक्वाथे तथा दुग्धे गवां मूत्रे तथैव च ।  
मार्कवस्य रसेनापि दोषशून्यं प्रजायते ॥ ५.१५ ॥  
\<अभ्रःः मारण\>  
सूक्ष्मचूर्णं ततः कृत्वा पिष्ट्वा हंसपदीरसैः ।  
चक्राकारं कृतं शुष्कं दद्यादर्धगजाह्वये ॥ ५.१६ ॥  
षट्पुटानि ततो दत्त्वा पुनरेवं पुनर्नवा ।  
रसेन मर्दितं गाढमभ्रांशेन तु टंकणम् ॥ ५.१७ ॥  
पुनश्च चक्रिकां कृत्वा सप्तवारं पुटेत्खलु ।  
तण्डुलीयरसेनैव तद्वद्वासारसेन च ॥ ५.१८ ॥  
पुटयेत्सप्तवाराणि पुटं दद्याद्गजार्धकम् ।  
अनेन विधिना चाभ्रं म्रियते नात्र संशयः ।  
चन्द्रिकारहितं सम्यक्सिंदूराभं प्रजायते ॥ ५.१९ ॥  
\<अभ्रःः मारण\>  
कासमर्दरसेनैव धान्याभ्रं पाचितं शुभम् ।  
शतवारेण म्रियते नात्र कार्या विचारणा ॥ ५.२० ॥  
\<अभ्रःः मारण\>  
एवं मुस्तारसेनापि तण्डुलीयशिफारसैः ।  
टंकणेन समं पिष्ट्वा चक्राकारमथाभ्रकम् ॥ ५.२१ ॥  
षष्टिसंख्यपुटैः पक्वं सिन्दूरसदृशं भवेत् ।  
कुष्ठक्षयादिरोगघ्नमभ्रकं जायते ध्रुवम् ॥ ५.२२ ॥  
\<अभ्रःः मारण\>  
नागवल्लीदलरसैर्वटमूलत्वचा तथा ।  
वृषामत्स्यादनीभ्यां च मत्स्याक्ष्या सपुनर्भुवा ॥ ५.२३ ॥  
वटवृक्षस्य मूलेन मर्दितं पुटितं घनम् ।  
सिंदूरसदृशं वर्णे भवेद्विंशतिमे पुटे ॥ ५.२४ ॥  
सूक्ष्मं सूक्ष्मं जलप्लावं रक्तवर्णसमुज्ज्वलम् ।  
सर्वरोगहरं चापि जायते बहुभिः पुटैः ॥ ५.२५ ॥  
\<अभ्रःः मृतःः मेदिच्. प्रोपेर्तिएस्\>  
मृतं वज्राभ्रकं सम्यक्सेवनीयं सदा बुधैः ।  
वलिपलितनाशाय दृढतायै शरीरिणाम् ॥ ५.२६ ॥  
सर्वव्याधिहरं त्रिदोषशमनं वह्नेश्च संदीपनं वीर्यस्तंभविवृद्धिकृत्परमिदं कृच्छ्रादिरोगापहम् ।  
भूतोन्मादनिवारणं स्मृतिकरं शोफामयध्वंसनं सद्यः प्राणविवर्धनं ज्वरहरं सेव्यं सदा चाभ्रकम् ॥ ५.२७ ॥

यथा विषं यथा वज्रं शस्त्रोऽग्निः प्राणहृद्यथा ।  
भक्षितं चन्द्रिकायुक्तमभ्रकं तादृशं गुणैः ॥ ५.२८ ॥  
\<अभ्रःः सत्त्वःः पातन\>  
पादांशं टंकणं दत्त्वा मुसलीरसमर्दितम् ।  
ध्मापितं कोष्ठिकायन्त्रे सत्त्वरूपं प्रजायते ॥ ५.२९ ॥  
\<अभ्रःः सत्त्वःः पातन\>  
खल्वे पिष्ट्वा तु मतिमान् सूक्ष्मचूर्णं तु कारयेत् ।  
गालितं वस्त्रखण्डेन घृतेन च परिप्लुतम् ॥ ५.३० ॥  
भर्जितं दशवाराणि लोहखर्परकेण वै ।  
अग्निवर्णसमं यावत्तावत्पिष्ट्वा तु भर्जयेत् ॥ ५.३१ ॥  
शुकपिच्छसमं पिष्ट्वा क्वाथे तु वटमूलजे ।  
ततो विंशतिवाराणि पुटेच्छूकरसंज्ञकैः ॥ ५.३२ ॥  
वराकषायैर्मतिमान् तथा कुरु भिषग्वर ।  
नीलीगुंजावरापथ्याम्- ऊलकेन सुभावयेत् ॥ ५.३३ ॥  
संशुष्कं भक्षयेद्विद्वान् सर्वरोगहरं परम् ।  
अभ्रसत्वात्परं नास्ति रसायनमनुत्तमम् ॥ ५.३४ ॥  
यदि चेत्शतवाराणि पाचयेत्तीव्रवह्निना ।  
तदामृतोपमं चाभ्रं देहलोहकरं परम् ॥ ५.३५ ॥  
\<अभ्रःः सत्त्वःः पातन\>  
धान्याभ्रकं ततः कृत्वा द्वात्रिंशत्पलमात्रकम् ।  
लाक्षागुंजाक्षुद्रमीनाः टङ्कणं दुग्धमाविकम् ॥ ५.३६ ॥  
सर्षपाः शिग्रुपिण्याकं सिन्धूत्थं मृगशृङ्गकम् ।  
माक्षिकं च समांशानि सर्वाण्येव तु कारयेत् ॥ ५.३७ ॥  
धान्याभ्रकेन तुल्येन मर्दयेन्मतिमान्भिषक् ।  
पुनर्नवाया वासायाः कासमर्दस्य तण्डुलैः ॥ ५.३८ ॥  
मत्स्याक्ष्या हंसपद्याश्च कारवेल्ल्या रसैः पृथक् ।  
खलगोधूमयोश्चूर्णैः कारयेद्वटकान् शुभान् ॥ ५.३९ ॥  
पश्चात्कोष्ठ्यां धमेच्छुष्कान् भस्त्रिकाद्वितयेन तान् ।  
खदिरस्य तु चांगारैः सत्वं निःसरति ध्रुवम् ॥ ५.४० ॥  
पृथक्कृत्वा तु रवकान् कांस्यवर्णान् विशेषतः ।  
तत्किट्टं गोमयेनाथ वटकान्कारयेत्पुनः ॥ ५.४१ ॥  
ध्मापयेत्पूर्वविधिना पुनः सत्वं हि निःसरेत् ।  
अनेन विधिना कार्यं पञ्चगव्येन मिश्रितम् ॥ ५.४२ ॥  
पञ्चाजेनाथ महिषी- पञ्चकेन समं कुरु ।  
पतत्येवमसंदिग्धं सत्यं गुरुवचो यथा ॥ ५.४३ ॥  
\<अभ्रःः सत्त्वःः मारण\>  
अथाभ्रसत्त्वरवकानम्लवर्गेण पाचयेत् ।  
शोधनीयगणेनैव मूषामध्ये तु शोधयेत् ॥ ५.४४ ॥  
काचटंकणगुंजाज्य- सारघैः शोधयेत्खलु ।  
मधुतैलवसाज्येषु दशवाराणि ढालयेत् ॥ ५.४५ ॥  
मार्दवं कारयेत्सत्यं योगेनानेन सर्वदा ।  
सत्वस्य गोलकानेवं तप्तानेवं तु कांजिके ॥ ५.४६ ॥  
निर्वाप्य तत्क्षणादेव कण्डयेल्लोहपारया ।  
अनेनैव प्रकारेण सूक्ष्मचूर्णं तु कारयेत् ॥ ५.४७ ॥  
भर्जयेद्घृतमध्ये तु त्रीणि वाराणि यत्नतः ।  
पेषणं तु प्रकर्तव्यं शिलापट्टेन यत्नतः ॥ ५.४८ ॥  
धात्रीपत्ररसेनापि तस्याः फलरसेन वा ।  
पुनर्भुवा वासया च कांजिकेनाथ गन्धकैः ।  
पुटयेद्दशवाराणि म्रियते चाभ्रसत्त्वकम् ॥ ५.४९ ॥  
\<अभ्रःः सत्त्वःः मृतःः मेदिच्. प्रोपेर्तिएस्\>  
मृतं सत्वं हरेन्मृत्युं सर्वरोगविनाशनम् ।  
क्षयं पाण्डुं ग्रहणिकां श्वासं शूलं सकामलम् ॥ ५.५० ॥  
ज्वरान्मेहांश्च कासांश्च गुल्मान्पञ्चविधानपि ।  
मन्दाग्निमुदराण्येवमर्शांसि विविधानि च ॥ ५.५१ ॥  
अनुपानप्रयोगेण सर्वरोगान्निहन्ति च ।  
अभ्रसत्वगुणान्वक्तुं शक्यते न समासतः ॥ ५.५२ ॥  
\<राजावर्तःः परीक्षाःः गोओदॄउअलित्य्\>  
किंचिद्रक्तोऽथ नीलश्च मिश्रवर्णप्रभः सदा ।  
तौल्ये गुरुश्च मसृणो राजावर्त्तो वरः स्मृतः ॥ ५.५३ ॥  
\<राजावर्तःः शोधन\>  
गोमूत्रेणाथ क्षारैश्च तथाम्लैः स्वेदिताः खलु ।  
त्रिवारेण विशुध्यन्ति राजावर्तादयो रसाः ॥ ५.५४ ॥  
\<राजावर्तःः मारण\>  
चूर्णितः शुकपिच्छेन भृंगराजरसेन वै ।  
सप्तवारेण पुटितो राजावर्त्तो मरिष्यति ॥ ५.५५ ॥  
\<राजावर्तःः मृतःः मेदिच्. प्रोपेर्तिएस्\>  
श्लेष्मप्रमेहदुर्नाम- पाण्डुक्षयनिवारणः ।  
पाचनो दीपनश्चैव वृष्योऽनिलविषापहः ॥ ५.५६ ॥  
\<राजावर्तःः सत्त्वःः पातन\>  
कोशातकी क्षीरकन्दो वंध्याकर्कोटकी तथा ।  
काकमाची राजशमी त्रिफला गृहधूमकः ॥ ५.५७ ॥  
राजावर्तो रसैरेषां सत्वं मुञ्चति मर्दितः ।  
ध्मापितः खदिरांगारैर्भस्त्रिकाद्वितयेन च ॥ ५.५८ ॥  
\<वैक्रान्तःः फ्य्स्. प्रोपेर्तिएस्\>  
अष्टधारोष्ठफलकः षट्कोणो मसृणो गुरुः ।  
शुद्धमिश्रितवर्णैश्च युक्तो वैक्रांत उच्यते ॥ ५.५९ ॥  
\<वैक्रान्तःः सुब्त्य्पेस्ःः चोलोउर्\>  
श्वेतः पीतस्तथा कृष्णो नीलः पारावच्छविः ।  
कर्बूरः श्यामवर्णश्च वैक्रांतश्चाष्टधा स्मृतः ॥ ५.६० ॥  
\<वैक्रान्तःः शोधन\>  
क्वाथे कुलत्थजे स्विन्नो वैक्रांतः शुध्यति ध्रुवम् ।  
\<वैक्रान्तःः मारण\>  
गन्धनिम्बूरसैर्मर्द्यः पुटितो म्रियते ध्रुवम् ॥ ५.६१ ॥  
\<वैक्रान्तःः मृतःः मेदिच्. प्रोपेर्तिएस्\>  
आयुःप्रदस्त्रिदोषघ्नो वृष्यः प्राणप्रदः सदा ।  
वेगप्रदो वीर्यकर्ता प्रज्ञावर्णौ करोति हि ॥ ५.६२ ॥  
रसायनेषु सर्वेषु पूर्वगण्यस्तु रोगहा ।  
वज्रवद्गुणकारी च वैक्रांतो रसबन्धकः ॥ ५.६३ ॥  
\<वैक्रान्तःः सत्त्वःः पातन\>  
सूर्यातपे मर्दितोऽसौ सत्वपातगणौषधैः ।  
शुष्कायितो वटीकृत्य मूषास्थो ध्मापितोऽपि वै ॥ ५.६४ ॥  
सत्वं मुञ्चति वैक्रांतः सत्यं गुरुवचो यथा ।  
\<वैक्रान्तःः सत्त्वःः मेदिच्. उसे\>  
मृतसूतेन तुल्यांशं सत्वं वैक्रांतसंभवम् ॥ ५.६५ ॥  
मृताभ्रसत्वसंयुक्तं मर्दितं सममात्रकम् ।  
कणामध्वाज्यसंमिश्रं वल्लमात्रं निषेवितम् ॥ ५.६६ ॥  
सर्वान् रोगान्निहन्त्याशु जीवेद्वर्षशतं सुखी ।  
त्रिवर्षसेवनान्नूनं वलीपलितनाशनम् ॥ ५.६७ ॥  
\<सस्यकःः म्य्थ्. ओरिगिन्\>  
सद्यो हालाहलं पीतममृतं गरुडेन च ।  
सुधायुक्ते विषे वान्ते पर्वते मरुताह्वये ॥ ५.६८ ॥  
घनीभूतं च संजातं सस्यकं खलु कथ्यते ।  
\<सस्यकःः परीक्षाःः गोओदॄउअलित्य्\>  
नीलं मरकतच्छायं तेजोयुक्तं प्रशस्यते ॥ ५.६९ ॥  
\<सस्यकःः शोधन\>  
स्वेदितं माहिषाज्याभ्यां गवां मूत्रैर्नरस्य वा ।  
दोलायन्त्रेण यामौ द्वौ शुध्यत्येव हि सस्यकम् ॥ ५.७० ॥  
\<सस्यकःः मारण\>  
गंधाश्मटंकणाभ्यां च लकुचद्रावमर्दितम् ।  
कुक्कुटाह्वैः सप्तपुटैर्म्रियते चांधमूषया ॥ ५.७१ ॥  
\<सस्यकःः सत्त्वःः पातन\>  
निघृष्टं टंकणेनैव निम्बूद्रावेण मूषया ।  
ध्मातं च ताम्ररूपं हि सत्त्वं मुञ्चति सस्यकम् ॥ ५.७२ ॥  
विषेण सहितं यस्मात्तस्माद्विषगुणाधिकम् ।  
सुधायुक्तं विषं येन सुधाधिकगुणं तथा ॥ ५.७३ ॥  
\<सस्यकःः मृतःः मेदिच्. प्रोपेर्तिएस्\>  
त्रिदोषशमनं चैव विषहृद्गुदशूलनुत् ।  
अम्लपित्तविबन्धघ्नं रसायनवरं सदा ॥ ५.७४ ॥  
वान्तिं करोति रेकं च श्वित्रकुष्ठापहं तथा ।  
नाम्ना मयूरतुत्थं हि सर्वव्याधिनिवारणम् ॥ ५.७५ ॥  
\<सस्यक, भूनागःः सत्त्वःः रिन्ग्\>  
भूनागसत्वसंयुक्तं सत्वमेतत्समीकृतम् ।  
अनयोर्मुद्रैका कार्या शूलघ्नी सा भवेत्खलु ॥ ५.७६ ॥  
डाकिनीभूतसंवेश- चराचरविषं जयेत् ।  
राज्ञां सदैव रक्षार्थं विधातव्या सुमुद्रिका ॥ ५.७७ ॥  
\<माक्षिक\>  
माक्षिकं द्विविधं ज्ञेयं रुक्मताप्यप्रभेदतः ।  
\<स्वर्णमाक्षिक (?)\>  
प्रथमं माक्षिकं स्वर्णं कान्यकुब्जसमुत्थितम् ॥ ५.७८ ॥  
सुवर्णवर्णसदृशं नववर्णसमन्वितम् ।  
\<माक्षिकःः ताप्य (\<\> स्वर्ण)\>  
तटे तपत्याः संजातं ताप्याख्यं माक्षिकं वदेत् ॥ ५.७९ ॥  
पाषाणदलसंमिश्रं पाण्डुरं पञ्चवर्णवत् ।  
गुणाल्पकं भवत्येतत्स्वल्पं सत्त्वं विमुञ्चति ॥ ५.८० ॥  
\<माक्षिकःः मारण\>  
मूत्रे तक्रे च कौलत्थे मर्दितं शुष्कमेव च ।  
गंधाश्मबीजपूराभ्यां पिष्टं तच्छ्रावसंपुटे ॥ ५.८१ ॥  
पञ्चवाराहपुटकैर्दग्धं मृतिमवाप्नुयात् ॥ ५.८२ ॥  
\<माक्षिकःः सत्त्वःः पातन\>  
लोहपात्रे सुसंदग्धं लोहदण्डेन घर्षितम् ।  
यदा रक्तं धातुनिभं जायते निंबुकद्रवैः ॥ ५.८३ ॥  
घर्षयेत्त्रिगुणं सूतं मुक्त्वा संघर्षणं कुरु ।  
दिनैकं घर्षयित्वा तु दृढवस्त्रेण गालयेत् ॥ ५.८४ ॥  
वस्त्रस्था पिष्टिका लग्ना त्वधः पतति पारदः ।  
अनेनैव प्रकारेण द्वित्रिवारेण गालयेत् ॥ ५.८५ ॥  
तत्पिष्टीगोलकं ग्राह्यं यंत्रे डमरुके न्यसेत् ।  
प्रहरद्वयमात्रं चेदग्निं प्रज्वालयेदधः ॥ ५.८६ ॥  
इन्द्रगोपसमं सत्वमधःस्थं ग्राहयेत्सुधीः ।  
अनेनैव विधानेन ताप्यसत्वं समाहरेत् ॥ ५.८७ ॥  
टंकणेन समायुक्तं द्रावितं मूषया यदा ।  
तदा ताम्रप्रभं सत्वं जायते नात्र संशयः ॥ ५.८८ ॥  
देहलोहकरं सम्यक्देवीशास्त्रेण भाषितम् ॥ ५.८९ ॥  
सर्वामयघ्नं सततं पारदस्यामृतं परम् ।  
मेलनं कुरुते लोहे परमं च रसायनम् ॥ ५.९० ॥  
\<विमलःः सुब्त्य्पेस्\>  
प्रथमो हेमविमलो हेमवद्वर्णसंयुतः ।  
द्वितीयो रूप्यविमलो रूप्यवद्दृश्यते खलु ॥ ५.९१ ॥  
तृतीयः कांस्यविमलः कांस्यवर्णसमो हि सः ।  
\<विमलःः फ्य्स्. प्रोपेर्तिएस्\>  
स्निग्धश्च वर्तुलश्चैव षट्कोणः फलकान्वितः ॥ ५.९२ ॥  
\<विमलःः शोधन\>  
वासारसे मर्दितो हि शुद्धोऽतिविमलो भवेत् ।  
\<विमलःः मारण\>  
गंधाश्मनिंबुकद्रावैर्मर्दितः पुटितो मृतिम् ।  
शृङ्गस्य भस्मना चापि पुटैश्च दशधा पुटेत् ॥ ५.९३ ॥  
\<विमलःः सत्त्वःः पातन\>  
निम्बूरसेन संपिष्ट्वा मूषामध्ये निरुध्य च ।  
विमलः सीससदृशं ध्मातो मुञ्चति सत्त्वकम् ॥ ५.९४ ॥  
\<विमलःः सत्त्वःः मेदिच्. उसे\>  
पिष्टीकृतं हि तत्सत्वं पारदेन समन्वितम् ।  
द्रुते गंधे हि निक्षिप्तं तालकं त्रिगुणं तथा ॥ ५.९५ ॥  
मनःशिला पञ्चगुणा वालुकायन्त्रके खलु ।  
ज्वालयेत्क्रमशश्चैव पश्चाद्रजतभस्मकम् ॥ ५.९६ ॥  
सममात्रं हि वैक्रांतं सर्वं संचूर्णयेत्खलु ।  
संगाल्य यत्नतो वस्त्रात्स्थापयेत्कूपिकान्तरे ॥ ५.९७ ॥  
वह्निं कुर्यादष्टयामं स्वांगशीतं समुद्धरेत् ।  
वल्लमात्रं च मधुना लेहयेत्व्योषसंयुतं ॥ ५.९८ ॥  
बालानां रोगहरणं ज्वरपाण्डुप्रमेहनुत् ।  
ग्रहणीकामलाशूल- मन्दाग्निक्षयपित्तहृत् ॥ ५.९९ ॥  
अनुपानविशेषणं सर्वरोगान्निहन्ति च ॥ ५.१०० ॥  
वृष्यः पित्तानिलहरो रसायनवरः खलु ॥ ५.१०१ ॥  
\<शिलाजतुःः सुब्त्य्पेस्\>  
तत्राद्यं द्विविधं चैव सत्सत्वं सत्वहीनकम् ।  
गुणाधिकं तयोर्मध्ये यत्पूर्वं सर्वदोषहृत् ॥ ५.१०२ ॥  
\<शिलाजतुःः ओरिगिन् fरों रोच्क्स्\>  
निदाघे तीव्रतापाद्धि हिमप्रत्यन्तपर्वतात् ।  
हेमतारार्कगर्भेभ्यः शिलाजतु विनिःसरेत् ॥ ५.१०३ ॥  
\<शिलाजतुःः fरों गोल्द्\>  
बन्धूकपुष्पसदृशं गुरु स्निग्धं सुशीतलम् ।  
रुक्मगर्भगिरौ जातं परमं तद्रसायनम् ॥ ५.१०४ ॥  
किंचित्तिक्तं च मधुरं शिलाजं सर्वदोषनुत् ॥ ५.१०५ ॥  
\<शिलाजतुःः fरों सिल्वेर्\>  
तारगर्भगिरेर्जातं पाण्डुरं स्वादु शीतलम् ।  
पित्तपाण्डुक्षयघ्नं च शिलाजतु हि पाण्डुरम् ॥ ५.१०६ ॥  
\<शिलाजतुःः fरों चोप्पेर्\>  
शुल्वगर्भगिरेर्जातं कृष्णवर्णं घनं गुरु ।  
गिरिजं कफवातघ्नं विशेषात्सर्वरोगजित् ॥ ५.१०७ ॥  
\<शिलाजतुःः परीक्षाःः शुद्ध\>  
अग्नौ यज्जायते क्षिप्तं लिंगाकारमधूमकम् ।  
उदके च विलीयेत तच्छुद्धं च विधीयते ॥ ५.१०८ ॥  
\<शिलाजतुःः शोधन\>  
अम्लैश्च गुग्गुलूपेतैः क्षाराद्यैर्भाण्डमध्यतः ।  
विशुध्यति शिलाजातं स्वेदितं घटिकाद्वयम् ॥ ५.१०९ ॥  
\<शिलाजतुःः मारण\>  
मनःशिलालुङ्गरसैः शिलया गंधकेन वा ।  
तालकेनाथ पुटितं शिलाजं म्रियते ध्रुवम् ॥ ५.११० ॥  
छगणैरष्टभिः कृत्वा भस्मीभूतं शिलाजतु ॥ ५.१११ ॥  
\<शिलाजतुःः मेदिच्. उसे\>  
शिलाजतु तु संशुद्धं सेवेत यः पुमान् सदा ।  
जीवेद्वर्षशतं साग्रं न रोगैर्बाध्यते खलु ॥ ५.११२ ॥  
मूत्रकृच्छ्राश्मरीरोगाः प्रयान्त्येव न संशयः ।  
महारसे चोपरसे धातुरत्नेषु पारदे ।  
ये गुणाः कथिताः सद्भिः शिलाधातौ वदन्ति ते ॥ ५.११३ ॥  
वैक्रांतकांतत्रिफला- त्रिकटुभिः समन्वितम् ।  
वल्लोन्मितं वै सेवेत सर्वरोगगणापहम् ॥ ५.११४ ॥  
पलितं वलिभिः सार्धं हन्यादेव न संशयः ॥ ५.११५ ॥  
\<कर्पूरशिलाजतु\>  
कर्पूरसदृशं श्वेतं कर्पूराख्यं शिलाजतु ।  
\<कर्पूरशिलाजतुःः मेदिच्. प्रोपेर्तिएस्\>  
अश्मरीमेहकृच्छ्रघ्नं कामलापाण्डुनाशनम् ॥ ५.११६ ॥  
\<कर्पूरशिलाजतुःः शोधन\>  
अम्लतोयेन संस्विन्नं शुष्कं शुद्धिमुपैति च ।  
\<कर्पूरशिलाजतुःः मारण, सत्त्वपातन\>  
नोदितं मारणं तस्य सत्वपातनकं बुधैः ॥ ५.११७ ॥  
\<रसकःः सुब्त्य्पेस्\>  
द्विविधो रसकः प्रोक्तः कारवेल्लकदर्दुरः ।  
\<कारवेल्लकःः मेदिच्. प्रोपेर्तिएस्\>  
सत्वपाते परः प्रोक्तः प्रथमश्चौषधादिषु ॥ ५.११८ ॥  
सर्वमेहहरश्चैव पित्तश्लेष्मविनाशनः ।  
नागार्जुनेन कथितौ सिद्धौ श्रेष्ठरसावुभौ ॥ ५.११९ ॥  
कृतौ येनाग्निसहनौ सूतखर्परकौ शुभौ ।  
तेन स्वर्गमयी सिद्धिरर्जिता नात्र संशयः ॥ ५.१२० ॥  
\<रसकःः शोधन\>  
रसकस्तापितः सम्यक्निक्षिप्तो रसपूरके ।  
निर्मलत्वमवाप्नोति सप्तवारं निमज्जितः ॥ ५.१२१ ॥  
\<रसकःः शोधन\>  
कांजिके वाथ तक्रे वा नृमूत्रे मेषमूत्रके ।  
द्रावितो ढालितः सम्यक्खर्परः परिशुध्यति ॥ ५.१२२ ॥  
\<रसकःः रञ्जन ओf चोप्पेर्wइथ्ँ\>  
खर्परं रेतितं शुद्धं स्थापितं नरमूत्रके ।  
रञ्जयेन्मासमेकं हि ताम्रं स्वर्णप्रभं वरम् ॥ ५.१२३ ॥  
\<रसकःः सत्त्वःः पातन\>  
शिला हरिद्रा त्रिफला गृहधूमैः ससैंधवैः ।  
भल्लातकैष्टंकणैश्च क्षारैरम्लैश्च वर्तितम् ॥ ५.१२४ ॥  
पादांशसंयुतैर्मूषां वृंताकफलसन्निभाम् ।  
निरुध्य शोषयित्वाथ मूषां मूषोपरि न्यसेत् ॥ ५.१२५ ॥  
प्रध्माते खर्परे ज्वाला सिता नीला भवेद्यदा ।  
लोहसंदंशके कृत्वा धृत्वा मूषामधोमुखीम् ॥ ५.१२६ ॥  
भूम्यामाढालयेत्सत्त्वं यथा नालं न भज्यते ।  
तदा सीसोपमं सत्वं पतत्येव न संशयः ॥ ५.१२७ ॥  
अनेनैव प्रकारेण त्रिवारं हि कृते सति ।  
विनिःसरेत्सर्वसत्वं सत्यं हि गुरुणोदितम् ॥ ५.१२८ ॥  
\<रसकःः सत्त्वःः मारण\>  
तालकेन समायुक्तं सत्वं निक्षिप्य खर्परे ।  
घर्षयेल्लोहदण्डेन म्रियते च न संशयः ॥ ५.१२९ ॥  
\<रसकःः सत्त्वःः मृतःः मेदिच्. उसे\>  
मृतं सत्वं मृतं कांतं समांशेनापि योजितम् ।  
माषमात्रमिदं चूर्णं वराक्वाथेन संयुतम् ॥ ५.१३० ॥  
लोहपात्रस्थितं रात्रौ तिलजप्रतिवापकम् ।  
निहन्ति मधुमेहं च क्षयं पाण्डुं तथानिलम् ॥ ५.१३१ ॥  
योनिरोगांश्च नारीणां ज्वरांश्च विषमानपि ।  
स्त्रीरोगान्हन्ति सर्वांश्च श्वासकासपुरोगमान् ॥ ५.१३२ ॥




\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अध्याय ६

\<उपरसाः\>  
तालकं तुवरी गंधं कंकुष्ठं कुनटी तथा ।  
सौवीरं गैरिकं चैवमष्टमं खेचराह्वयम् ॥ ६.१ ॥  
\<हरितालःः सुब्त्य्पेस्\>  
तालकं द्विविधं प्रोक्तं दलाख्यं चाश्मसंज्ञितम् ।  
\<पत्त्रतालकःः फ्य्स्. प्रोपेर्तिएस्\>  
सूक्ष्मपत्रं हेमवर्णं गुरु स्निग्धं च भासुरम् ॥ ६.२ ॥  
दलाख्यं तालकं तच्च बहुसत्वं रसायनम् ।  
\<अश्मतालकःः फ्य्स्. प्रोपेर्तिएस्\>  
निष्पत्रं चाश्मसदृशं किंचित्सत्वं तथागुरु ॥ ६.३ ॥  
नारीणां पुष्पहृत्तत्तु कुपथ्यं चाश्मतालकम् ।  
\<हरितालःः शोधन\>  
कुष्माण्डतोयसंस्विन्नं ततः क्षारजलेन वा ।  
चूर्णतोयेन वा स्विन्नं दोलायंत्रेण शुध्यति ॥ ६.४ ॥  
\<हरितालःः सत्त्वःः पातन\>  
कुलत्थक्वाथसौभाग्य- माहिषाज्यमधुप्लुतम् ।  
खल्वे क्षिप्त्वा च तत्तालं मर्दयेदेकवासरम् ॥ ६.५ ॥  
निस्तुषीकृत्य चैरण्ड- बीजान्येव तु मर्दयेत् ।  
पलाष्टमानं तालस्य चाष्टमांशं तु कारयेत् ॥ ६.६ ॥  
बीजान्येरण्डजान्येव क्षिप्त्वा चैकत्र मर्दयेत् ।  
यवाभा गुटिका कार्या शुष्का कुप्यां निधाय च ॥ ६.७ ॥  
वालुकायंत्रमध्ये तु वह्निं द्वादशयामकम् ।  
स्वांगशीतं समुत्तार्य ऊर्ध्वगं सत्वमाहरेत् ॥ ६.८ ॥  
पाषाणधातुसत्त्वानां प्रकाराः सन्त्यनेकशः ।  
यानि कार्यकराण्येव सत्वानि कथितानि वै ॥ ६.९ ॥  
\<हरितालःः मेदिच्. प्रोपेर्तिएस्\>  
वातश्लेष्महरं रक्त- भूतनुत्पुष्पहृत्स्त्रियाः ।  
सुस्निग्धमुष्णकटुकं दीपनं कुष्ठहारि तत् ॥ ६.१० ॥  
\<सौराष्ट्रीःः ओरिगिन्\>  
सौराष्ट्रदेशे संजाता खनिजा तुवरी मता ।  
\<सौराष्ट्रीःः चोलोर्स्fअब्रिच्\>  
या लेपिता श्वेतवस्त्रे रङ्गबन्धकरी हि सा ॥ ६.११ ॥  
\<सौराष्ट्रीःः सुब्त्य्पेस्\>  
फुल्लिका खटिका तद्वत्द्विप्रकारा प्रशस्यते ।  
किंचित्पीता च सुस्निग्धा गरदोषविनाशिनी ॥ ६.१२ ॥  
श्वेतवर्णापरा साम्ला फुल्लिका लोहमारणी ।  
\<सौराष्ट्रीःः मेदिच्. प्रोपेर्तिएस्\>  
कषाया मधुरा कांक्षी कटुका विषनाशिनी ॥ ६.१३ ॥  
व्रणघ्नी कफहा चैव नेत्रव्याधित्रिदोषहा ।  
कुष्ठरोगहरा सा तु पारदे बीजधारिणी ॥ ६.१४ ॥  
\<सौराष्ट्रीःः शोधन\>  
धान्याम्ले तुवरी क्षिप्ता शुध्यति त्रिदिनेन वै ।  
\<सौराष्ट्रीःः सत्त्वःः पातन\>  
क्षारैरम्लैश्च मृदिता ध्माता सत्वं विमुञ्चति ।  
\<सौराष्ट्रीःः सत्त्वःः मेदिच्. उसे\>  
तत्सत्वं धातुवादार्थे औषधे नोपपद्यते ॥ ६.१५ ॥  
\<मनःशिलाःः सुब्त्य्पेस्\>  
मनःशिला त्रिप्रकारा श्यामा रक्ता च खण्डिका ।  
\<श्यामा\>  
श्यामा रक्ता मिश्रवर्णा भाराढ्या श्यामिका भवेत् ॥ ६.१६ ॥  
\<कणवीरका\>  
कणवीरा सुरक्ताङ्गी ताम्राभा सैव शस्यते ।  
\<खण्डिका\>  
चूर्णिता याति रक्ताङ्गी गुरुः स्निग्धा च खण्डिका ॥ ६.१७ ॥  
सर्वाः कुनट्यः कथिताः पूर्वं पूर्वं गुणोत्तराः ।  
\<मनःशिलाःः शोधन\>  
मुनिपत्ररसेनापि शृङ्गवेररसेन वा ॥ ६.१८ ॥  
भाविता सप्तवारेण विशुध्यति न संशयः ।  
\<मनःशिलाःः सत्त्वःः पातन\>  
सर्पिषा च गुडेनाथ किट्टगुग्गुलुनाथ वा ॥ ६.१९ ॥  
ध्माता तु कोष्ठिकायन्त्रे मुञ्चेत्सत्त्वं न संशयः ॥ ६.२० ॥  
\<मनःशिलाःः शुद्धःः मेदिच्. प्रोपेर्तिएस्\>  
रसायनवरा सर्वा वातश्लेष्मविनाशिनी ।  
सत्वाधिका विषघ्नी च भूतकण्डूक्षयापहा ।  
अग्निमांद्यं प्रशमयेत्कोष्ठरोगनिबर्हिणी ॥ ६.२१ ॥  
\<अञ्जनःः सुब्त्य्पेस्\>  
सौवीरं च रसांजनं निगदितं स्रोतोंजनं चैव हि तद्वत्पुष्पमथाञ्जनं तदनु चेन्नीलांजनं कथ्यते ।  
पञ्चानामपि नामवर्णगुणवद्रूपाणि सम्यग्विधौ कथ्यन्तेऽत्र मयापि शोधनमिदं सत्वं मृतिश्चोच्यते ॥ ६.२२ ॥  
\<सौवीर\>  
सौवीराख्यं चांजनं धूमवर्णं पित्तास्रघ्नं छर्दिहिध्माव्रणघ्नम् ।  
नेत्रव्याधौ शोधने रोपणे च श्रेष्ठं प्रोक्तं कर्णरोगप्रशांत्यै ॥ ६.२३ ॥  
\<रसाञ्जन\>  
पीताभं विषरक्तदोषशमनं सश्वासहिध्मापहं वर्ण्यं वातविनाशनं कृमिहरं दार्व्युद्भवं शोभनम् ।  
\<स्रोतोञ्जन\>  
स्निग्धं स्वादु कषायकं विषवमीपित्तास्रनुल्लेखनं नेत्र्यं हिध्मरुजापहं निगदितं स्रोतोंजनं सर्वदा ॥ ६.२४ ॥  
\<पुष्पाञ्जन\>  
सितं स्निग्धं हिमं चैव नेत्ररोगविषापहम् ।  
ज्वरघ्नमतिहिध्माघ्नं पुष्पांजनमिहोदितम् ॥ ६.२५ ॥  
\<नीलाञ्जन\>  
रसायनं सुवर्णघ्नं गुरु स्निग्धं त्रिदोषहा ।  
नीलांजनं च कथितं लोहमार्दवकारकम् ॥ ६.२६ ॥  
\<अञ्जनःः शोधन\>  
भृंगराजरसेनैव सर्वाण्येवांजनानि हि ।  
विशुध्यन्तीह सततं सत्यं गुरुवचो यथा ।  
\<अञ्जनःः सत्त्वःः पातन\>  
शिलायाः सत्ववत्सत्त्वमञ्जनानां च पातयेत् ॥ ६.२७ ॥  
\<सुल्fउर्ःः सुब्त्य्पेस्ःः चोलोउर्\>  
गंधकस्य चतुर्भेदा लक्षिताः पूर्वसूरिभिः ।  
श्वेतः पीतस्तथा रक्तः कृष्णश्चेति चतुर्विधः ॥ ६.२८ ॥  
\<सुल्fउर्ःः wहिते\>  
श्वेतस्तु खटिकाकारो लेपनाल्लोहमारणम् ।  
जायते नात्र संदेहो ह्यनुभूतं मया खलु ॥ ६.२९ ॥  
\<सुल्fउर्ःः येल्लोw\>  
पीतवर्णो भवेद्यस्तु स चोक्तोऽमलसारकः ।  
रसे रसायने श्रेष्ठः शुकपिच्छः स कथ्यते ॥ ६.३० ॥  
\<सुल्fउर्ःः रेद्\>  
लाक्षारसनिभो रक्तः शुकतुण्डः स कथ्यते ।  
धातूनां रंजनं कुर्याद्रसबन्धं करोत्यलम् ॥ ६.३१ ॥  
\<सुल्fउर्ःः ब्लच्क्\>  
यः कृष्णवर्णः स तु दुर्लभोऽस्ति नाशं करोतीह जरापमृत्योः ।  
संसेवनाद्वज्रसमं शरीरं भवेत्सुकान्तं हि निरामयं च ॥ ६.३२ ॥  
\<सुल्fउर्ःः शोधन\>  
घटीमध्ये पयः क्षिप्त्वा मुखे वस्त्रं प्रबन्धयेत् ।  
वस्त्रोपरि बलेश्चूर्णं मुखं रुद्ध्वा शरावतः ॥ ६.३३ ॥  
भूमौ निधाय तत्पात्रं पुटं दद्यात्प्रयत्नतः ।  
विंशत्युपलकैश्चैव स्वांगशीतं समुद्धरेत् ॥ ६.३४ ॥  
अनेनैव प्रकारेण स्वांगशीतं पुनः पुनः ।  
एवं संशोधितो गन्धः सर्वकार्यकरो भवेत् ॥ ६.३५ ॥  
\<सुल्fउर्ःः शुद्धःः मेदिच्. प्रोपेर्तिएस्\>  
विपाके मधुरो गन्ध- पाषाणस्तु रसायनः ।  
विसर्पकण्डुकुष्ठस्य शमनो दीपनस्तथा ॥ ६.३६ ॥  
आमाजीर्णप्रशमनो विषहा रसशोषणः ।  
सूतस्य वीर्यदः साक्षात्पार्वतीपुष्पसंभवः ॥ ६.३७ ॥  
कृमिरोगहरः सम्यक्सूतं मूर्छयति ध्रुवम् ।  
\<सुल्fउर्ःः निरुक्ति fओर्बलिवसा\>  
सेवितो बलिराज्ञा यः प्रभूतबलहेतवे ॥ ६.३८ ॥  
तस्माद्बलिवसेत्युक्तो गंधकोऽतिमनोहरः ।  
\<सुल्fउर्ःःमेदिच्. उसे\>  
शुकपिच्छस्तु मरिच- समांशेन तु कल्कितः ॥ ६.३९ ॥  
त्रिफला षड्गुणा कार्या मर्दयेत्कृतमालकैः ।  
मूलद्रवैस्ततः पीतो हन्ति कुष्ठान्यनेकशः ॥ ६.४० ॥  
तन्मूलसलिले घृष्टं वपुस्तेनाथ लेपितम् ।  
कुष्ठान्येव निहन्त्याशु सद्यः प्रत्ययकारकम् ॥ ६.४१ ॥  
\<सुल्fउर्ःः मेदिच्. उसे\>  
संशुद्धगंधकं चैव तैलेन सह पेषयेत् ।  
अपामार्गक्षारतोयैस्तैलेन मरिचेन च ॥ ६.४२ ॥  
विलिप्य सकलं देहं तिष्ठेत्सूर्यातपेषु च ।  
भोजयेत्तक्रभक्तं च तृतीये प्रहरे खलु ॥ ६.४३ ॥  
वह्निना स्वेदयेद्रात्रौ प्रातरुत्थाय मर्दयेत् ।  
महिषस्य पुरीषेण स्नायाच्छीतेन वारिणा ॥ ६.४४ ॥  
स्नानं कुर्यादुषस्येवं कण्डूः पामा च नश्यति ।  
दृष्टप्रत्यययोगोऽयं कथितोऽत्र मया खलु ।  
नाशयेच्चिरकालोत्थाः कुष्ठपामाविचर्चिकाः ॥ ६.४५ ॥  
\<सुल्fउर्ःः मेदिच्. उसे\>  
कलांशव्योषसंयुक्तं शुद्धगन्धकचूर्णकम् ।  
वस्त्रे वितस्तिमात्रे तु गंधचूर्णं सतैलकम् ॥ ६.४६ ॥  
विलिप्य वेष्टयित्वा च वर्तिं सूत्रेण वेष्टयेत् ।  
धृत्वा संदंशतो वर्ति- मध्यं प्रज्वालयेच्च ताम् ॥ ६.४७ ॥  
विद्रुतः पतते गंधो बिन्दुशः काचभाजने ।  
तां द्रुतिं प्रक्षिपेत्पत्त्रे नागवल्ल्यास्त्रिबिन्दुकाम् ॥ ६.४८ ॥  
रसं वल्लमितं तत्र दत्त्वाङ्गुल्या विमर्दयेत् ।  
तत्सर्वं भक्षयेत्पश्चाद्गोदुग्धं चानु सम्पिबेत् ॥ ६.४९ ॥  
कामस्य दीप्तिं कुरुते क्षयपाण्डुविनाशनम् ।  
ग्रहणीं नाशयेद्दुष्टां शूलार्तिश्वासकासकम् ॥ ६.५० ॥  
आमाजीर्णं प्रशमयेल्लघुत्वं च प्रजायते ।  
गंधकस्य गुणान्वक्तुं शक्तः कः शंभुना विना ॥ ६.५१ ॥  
\<कङ्कुष्ठःः ओरिगिन्\>  
पर्वते हिमसमीपवर्तिनि जायतेऽतिरुचिरं कङ्कुष्ठकम् ।  
\<कङ्कुष्ठःः सुब्त्य्पेस्\>  
एकमेव नलिकाभिधानकं रेणुकं तदनु चापरं भवेत् ॥ ६.५२ ॥  
\<नलिकाःः फ्य्स्. प्रोपेर्तिएस्\>  
पीतवर्णमसृणं च वै गुरु स्निग्धमुत्तमतरं प्रवक्ष्यते ।  
\<रेणुकःः फ्य्स्. प्रोपेर्तिएस्\>  
श्यामपीतमतिहीनसत्त्वकं रेणुकं हि कथितं द्वितीयकम् ॥ ६.५३ ॥  
\<कङ्कुष्ठःः थिर्द्त्य्पे fरों थे fएचेसोf अ नेwबोर्नेलेफन्त्\>  
वदन्ति कंकुष्ठमथापरे हि सद्यः प्रसूतस्य च दन्तिनः शकृत् ।  
तत्कृष्णपीतं भवतीव रेचनं तृतीयमाहुर्विबुधा भिषग्वराः ॥ ६.५४ ॥  
\<कङ्कुष्ठःः ४. त्य्पे = नाल ओf होर्सेस्\>  
चतुर्थकङ्कुष्ठमिहैव वाजिनां नालं हि केचित्प्रवदन्ति तज्ज्ञाः ।  
यद्धस्तिजं श्वेतमथातिपीतं विरेचनं तत्प्रकरोति शीघ्रम् ॥ ६.५५ ॥  
रसायने श्रेष्ठतरं रसे च सत्वेन युक्तं खलु गौरवान्वितम् ।  
\<कङ्कुष्ठःः शोधन\>  
शुंठ्यम्भसा भावितमेव शुद्धिं कंकुष्ठमायाति हि सत्यमुक्तम् ॥ ६.५६ ॥  
\<कङ्कुष्ठःः शुद्धःः मेदिच्. प्रोपेर्तिएस्\>  
कङ्कुष्ठकं तिक्तकटूष्णवीर्यं विशेषतो रेचनकं करोति ।  
गुदार्तिगुल्मव्रणशूलहृत्परं प्रचक्षते शास्त्रविदः पुराणाः ॥ ६.५७ ॥  
\<कङ्कुष्ठःः सत्त्वःः पातन\>  
सत्त्वाकृष्टिर्न च प्रोक्ता यस्मात्सत्वमयं हि तत् ।  
\<कङ्कुष्ठःः मेदिच्. उसे\>  
यवमात्रं भजेदेनं विरेकार्थं न संशयः ॥ ६.५८ ॥  
क्षणादामज्वरं हन्ति जाते सति विरेचने ।  
तांबूलेन समं चैवं भक्षितं सारयेद्ध्रुवम् ॥ ६.५९ ॥  
बब्बूलमूलिकाक्वाथं सौभाग्याजाजिसंयुतम् ।  
भूयो भूयः पिबेद्धीमान् विषं कंकुष्ठजं जयेत् ॥ ६.६० ॥  
\<कासीसःः सुब्त्य्पेस्\>  
कासीसं प्रथमं हि सैकतमिदं पुष्पाख्यमन्यत्तथा क्षाराम्लं गुरु धूम्रवर्णविषहृत्वीर्योष्णकं रागदम् ।  
\<वालुकाकासीसःः मेदिच्. प्रोपेर्तिएस्\>  
श्वित्रघ्नं मुखकेशरंजनकरं तत्सैकतं पूर्वकं पुष्पाख्यं ह्यपरं गुणैश्च सहितं सेव्यं सदा रोगहृत् ॥ ६.६२ ॥  
\<पुष्पकासीसःः मेदिच्. प्रोपेर्तिएस्\>  
पुष्पाभिधं च कासीसं प्रसिद्धं नेत्ररोगहा ।  
सोष्णवीर्यं कषायाम्लं विषघ्नं श्लेष्मनाशनम् ।  
व्रणहृत्क्षयरोगघ्नं पटरञ्जनकं परम् ॥ ६.६३ ॥  
\<कासीसःः शोधन\>  
भृंगराजरसे स्विन्नं निर्मलं हि प्रजायते ।  
\<कासीसःः सत्त्वःः पातन\>  
सौराष्ट्रीसत्ववत्सत्त्वमेतस्यापि समाहरेत् ॥ ६.६४ ॥  
\<कासीसःः मेदिच्. उसे\>  
कासीसं भस्म कांतस्य चोभयं समभागिकम् ।  
वराविडङ्गसंयुक्तं घृतक्षौद्रप्लुतं प्रगे ॥ ६.६५ ॥  
भक्षितं हन्ति वेगेन पाण्डुयक्ष्माणमेव च ।  
प्लीहं गुल्मं गुदे शूलं मूत्रकृच्छ्राण्यशेषतः ॥ ६.६६ ॥  
सेवितं सर्वरोगघ्नं रसायनविधानतः ।  
अग्निसंधुक्षणं कुर्यात्वलीपलितनाशनम् ।  
आमाजीर्णभवान् रोगान्निहन्त्येव न संशयः ॥ ६.६७ ॥  
\<नवसारःः स्य्नोन्य्म्स्\>  
उद्दिष्टं नवसाराख्यं लवणं चुल्लिकाभिधम् ।  
\<नवसारःः अल्छेम्., मेदिच्. प्रोपेर्तिएस्\>  
लोहद्रावणकं प्रोक्तं रसजारणकं तथा ॥ ६.६८ ॥  
वह्निं च दीपयत्याशु गुल्मप्लीहामयापहम् ।  
मांसादिजारणं सम्यक्भुक्तपाकं करोति तत् ॥ ६.६९ ॥  
\<वराटिकाःः परीक्षा\>  
पीता वराटिका या तु सार्धनिष्कप्रमाणिका ।  
श्रेष्ठा सैव बुधैः प्रोक्ता टङ्कभारा हि मध्यमा ॥ ६.७० ॥  
पादोनटङ्कभारा या कथ्यते सा कनिष्ठिका ॥ ६.७१ ॥  
\<मोनेय्चोwरिएःः मेदिच्. प्रोपेर्तिएस्\>  
रसे रसायने प्रोक्ता परिणामादिशूलनुत् ।  
ग्रहणीक्षयरोगघ्नी वीर्योष्णा दीपनी मता ॥ ६.७२ ॥  
वृष्या दोषहरी नेत्र्या कफवातविनाशिनी ।  
रसेन्द्रजारणे शस्ता बिडमध्ये सदा हिता ॥ ६.७३ ॥  
स्थूला वराटिका प्रोक्ता गुरुश्च श्लेष्मपित्तहा ।  
\<मोनेय्चोwरिएःः शोधन\>  
स्वेदिता ह्यारनालेन यामाच्छुद्धिमवाप्नुयात् ॥ ६.७४ ॥  
\<दरदःः सुब्त्य्पेस्\>  
दरदः शुकतुण्डाख्यो हंसपाकस्तथापरः ।  
\<शुकतुण्डःः फ्य्स्. प्रोपेर्तिएस्\>  
चर्मारः प्रथमः प्रोक्तो हीनसत्वः स उच्यते ॥ ६.७५ ॥  
\<हंसपाकःः फ्य्स्. प्रोपेर्तिएस्\>  
प्रवालाभः शलाकाढ्यः उत्तमो हंसपाककः ।  
\<दरदःः मेदिच्. प्रोपेर्तिएस्\>  
दीपनः सर्वदोषघ्नो हिंगुलोऽतिरसायनः ॥ ६.७६ ॥  
सर्वरोगहरः साक्षात्द्रावणे संप्रशस्यते ।  
\<मेर्चुर्य्ःः हिङ्गुलाकृष्ट\>  
यथा षड्गुणगंधेन जारितरसराजकः ॥ ६.७७ ॥  
दरदाकर्षितः सूतो गुणैरेवंविधो भवेत् ।  
\<दरदःः शोधन\>  
कुष्माण्डखण्डमध्ये तु स्वेदितो लकुचाम्बुना ।  
सकृत्संजायते शुद्धः सर्वकार्येषु योजयेत् ॥ ६.७८ ॥  
\<गैरिकःः सुब्त्य्पेस्\>  
पाषाणगैरिकं चैकं द्वितीयं स्वर्णगैरिकम् ।  
\<पाषाणगैरिकःः फ्य्स्. प्रोपेर्तिएस्\>  
पाषाणगैरिकं प्रोक्तं कठिनं ताम्रवर्णकम् ॥ ६.७९ ॥  
\<स्वर्णगैरिकःः फ्य्स्. प्रोपेर्तिएस्\>  
अत्यन्तशोणितं स्निग्धं मसृणं स्वर्णगैरिकम् ।  
\<स्वर्णगैरिकःः मेदिच्. प्रोपेर्तिएस्\>  
स्वादु तिक्तं हिमं नेत्र्यं कषायं रक्तपित्तनुत् ॥ ६.८० ॥  
हिक्कावमिविषघ्नं च रक्तघ्नं स्वर्णगैरिकम् ।  
\<पाषाणगैरिकःः मेदिच्. प्रोपेर्तिएस्\>  
पाषाणगैरिकं चान्यत्पूर्वस्मादल्पकं गुणैः ॥ ६.८१ ॥  
\<गैरिकःः शोधन\>  
गैरिकं तु गवां दुग्धैर्भावितं शुद्धिमृच्छति ।  
\<गैरिकःः सत्त्वःः पातन\>  
गैरिकं सत्वरूपं हि नन्दिना परिकीर्तितम् ॥ ६.८२ ॥  
\<अग्निजारःः ओरिगिन्\>  
समुद्रेणाग्निनक्रस्य जरायुर्बहिरुज्झितः ।  
रवितापेन संशुष्कः सोऽग्निजार इति स्मृतः ॥ ६.८३ ॥  
\<अग्निजारःः मेदिच्. प्रोपेर्तिएस्\>  
त्रिदोषशमनो ग्राही धनुर्वातहरः परः ।  
वर्धनो रसवीर्यस्य जारणः परमः स्मृतः ॥ ६.८४ ॥  
\<गिरिसिन्दूरःः ओरिगिन्\>  
महागिरौ शिलान्तस्थो रक्तवर्णच्युतो रसः ।  
सूर्यातपेन संशुष्को गिरिसिन्दूरसंज्ञितः ॥ ६.८५ ॥  
\<गिरिसिन्दूरःः मेदिच्. प्रोपेर्तिएस्\>  
रसबंधकरो भेदी त्रिदोषशमनस्तथा ।  
देहलोहकरो नेत्र्यो गिरिसिन्दूर ईरितः ॥ ६.८६ ॥  
\<उदारशृङ्गःः ओरिगिन्\>  
भवेद्गुर्जरके देशे सदलं पीतवर्णकम् ।  
अर्बुदस्य गिरेः पार्श्वे नाम्ना वोदारशृङ्गकम् ॥ ६.८७ ॥  
\<उदारशृङ्गःः मेदिच्. प्रोपेर्तिएस्\>  
नागसत्वं लिंगदोष- हरं श्लेष्मविकारनुत् ।  
रसबन्धकरं सम्यक्श्मश्रुरञ्जनकं परम् ॥ ६.८८ ॥  
\<साधारणरसःः शोधन\>  
साधारणरसाः सर्वे बीजपूररसेन वै ।  
त्रिवारं भाविताः शुष्का जायन्ते दोषवर्जिताः ॥ ६.८९ ॥  
\<विड्लवणःः मेदिच्. प्रोपेर्तिएस्\>  
बिडं हि कथ्यते तद्वत्सर्वदोषहरं परम् ॥ ६.९० ॥




\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अध्याय ७

\<नव रत्नानि\>  
माणिक्यं मौक्तिकं चैव विद्रुमं तार्क्ष्यं पुष्पकम् ।  
वज्रं नीलं च गोमेदं वैडूर्यं च क्रमेण हि ॥ ७.१ ॥  
सुजातिगुणसम्पन्नं रत्नं सर्वार्थसिद्धिदम् ।  
दाने रसायने चैव धारणे देवतार्चने ॥ ७.२ ॥  
\<रुब्य्ःः सुब्त्य्पेस्\>  
पद्मरागाभिधं श्रेष्ठं प्रथमं तदुदीरितम् ।  
\<रुब्य्ःः नीलगन्धि\>  
द्वितीयं नीलगन्धि स्याद्घनं रक्तं सुशोभनम् ॥ ७.३ ॥  
\<रुब्य्ःः परीक्षा\>  
महच्च कमलच्छायं स्निग्धं स्वच्छं गुरु स्फुटम् ।  
समं वृत्तायतं गात्रे माणिक्यं चोत्तमं मतम् ॥ ७.४ ॥  
\<नीलगन्धिःः फ्य्स्. प्रोपेर्तिएस्\>  
गंगोदकसमुद्भूतं नीलगर्भारुणच्छवि ।  
माणिक्यं पूर्ववच्छायं नीलगन्धि तदुच्यते ॥ ७.५ ॥  
\<रुब्य्ःः परीक्षाःः बदॄउअलित्य्\>  
माणिक्यं चाष्टधा नेष्टं सच्छिद्रं मलिनं लघु ।  
कर्कशं चिपिटं वक्रं सूक्ष्मं चाविशदं तथा ॥ ७.६ ॥  
\<रुब्य्ःः मेदिच्. प्रोपेर्तिएस्\>  
संदीपनं वृष्यतमं हि रूक्षं वातापहं कर्मरुजापहं च ।  
भूतादिदोषत्रयनाशनं परं राज्ञां सदा योग्यतमं प्रशस्तम् ॥ ७.७ ॥  
\<पेअर्ल्ःः परीक्षाःः गोओदॄउअलित्य्\>  
ह्लादि श्वेतं रश्मिमन्निर्मलं च वृत्तं ख्यातं मौक्तिकं तोयभासम् ।  
स्निग्धं तौल्ये गौरवं चेन्महत्तल्लिंगैरेतैर्लक्षितं तच्च शुद्धम् ॥ ७.८ ॥  
\<पेअर्ल्ःः परीक्षाःः बदॄउअलित्य्\>  
रूक्षाङ्गं चेन्निष्प्रभं श्यावताम्रं चार्धं शुभ्रं ग्रंथिलं मौक्तिकं च
।  
क्षाराभासं वैकटं युग्मकं च दोषैर्युक्तं सर्वथा त्याज्यमेभिः ॥ ७.९ ॥  
\<पेअर्ल्ःः मेदिच्. प्रोपेर्तिएस्\>  
कासं श्वासं वह्निमांद्यं क्षयं च हन्याद्वृष्यं बृंहणं पित्तहारि ।  
दाहश्लेष्मोन्मादवातादिरोगान् हन्यादेवं सेवितं सर्वकाले ॥ ७.१० ॥  
\<चोरल्ःः परीक्षाःः गोओदॄउअलित्य्\>  
स्निग्धं स्थूलं पक्वबिम्बीफलाभं वृत्तं दीर्घं निर्व्रणं चाप्यदीर्घम्
।  
ख्यातं सद्भिः सप्तधा विद्रुमं च दोषैर्मुक्तं सर्वकार्येषु शस्तम् ॥ ७.११ ॥  
\<चोरल्ःः परीक्षाःः बदॄउअलित्य्\>  
रूक्षं श्वेतं सव्रणं धूसरं च निर्भारं चेच्छुल्बवर्णं प्रवालम् ।  
दोषैर्युक्तं कोटरैरावृतं च नेष्टं सद्भिर्भक्षणे धारणे च ॥ ७.१२ ॥  
\<चोरल्ःः मेदिच्. प्रोपेर्तिएस्\>  
पित्तास्रघ्नं श्वासकासादिरोगान् हन्यादेवं दुर्निवारं विषं च ।  
भूतोन्मादान्नेत्ररोगान्निहन्यात्सद्यः कुर्याद्दीपनं पाचनं च ॥ ७.१३ ॥  
\<एमेरल्द्ःः परीक्षाःः गोओदॄउअलित्य्\>  
तार्क्ष्यं स्निग्धं भासुरं शष्पवर्णं गात्रैः शुद्धं भारवद्रश्मियुक्तम्
।  
एते प्रोक्ता सप्तसंख्या गुणा वै दाने शस्तं भक्षणे धारणे च ॥ ७.१४ ॥  
\<एमेरल्द्ःः परीक्षाःः बदॄउअलित्य्\>  
नीलं श्वेतं कर्कशं श्यावरूक्षं वक्रं कृष्णं चिप्पटं भारहीनम् ।  
\<एमेरल्द्ःः मेदिच्. प्रोपेर्तिएस्\>  
दुष्टं तार्क्ष्यं चौषधेनोपयोज्यं कासं श्वासं सन्निपाताग्निमांद्यम् ॥ ७.१५ ॥  
शोफं शूलं जूर्तिरोगं विषं च दुर्नामानं पाण्डुरोगं निहन्यात् ॥ ७.१६ ॥  
\<पुष्परागःः परीक्षाःः गोओदॄउअलित्य्\>  
स्वच्छं स्थूलं पुष्परागं गुरु स्यात्स्निग्धं वर्णे कर्णिकारप्रसूनम् ।  
तच्चावक्रं मसृणं कोमलं च लिंगैरेतैः शोभनं पुष्परागम् ॥ ७.१७ ॥  
\<पुष्परागःः परीक्षाःः बदॄउअलित्य्\>  
रूक्षं पीतं कर्कशं श्यामलं च पाण्डु स्याद्वा कापिलं तोयहीनम् ।  
दोषैर्युक्तं निष्प्रभं पुष्परागं नो सेव्यं तन्नैव देयं द्विजेभ्यः ॥ ७.१८ ॥  
\<पुष्परागःः मेदिच्. प्रोपेर्तिएस्\>  
कुष्ठं छर्दिं श्लेष्मवातौ निहन्ति मंदाग्नीनामेतदेव प्रशस्तम् ।  
दाहे कृच्छ्रे दीपनं पाचनं च तस्मात्सेव्यं सर्वकालं मनुष्यैः ॥ ७.१९ ॥  
\<वज्रःः सुब्त्य्पेस्ःः गेन्देर्\>  
सर्वेषु रत्नेषु सदा वरिष्ठं मूल्यैर्गरिष्ठं विविधं हि वज्रम् ।  
नरश्च नारी च तथा तृतीयं तेषां गुणान्वच्मि समासतो हि ॥ ७.२० ॥  
पूर्वं पूर्वं श्रेष्ठमेतत्प्रदिष्टं द्रव्याद्वीर्यात्पाकतश्च प्रभावात् ।  
तेषां वर्णा जातयश्च प्रभेदाः कथ्यन्तेऽष्टौ शास्त्रतश्चापकर्षात् ॥ ७.२१ ॥  
श्वेतादिकं वर्णचतुष्टयं हि सर्वेषु रत्नेषु च कथ्यते बुधैः ।  
स्युर्ब्राह्मणक्षत्रियवैश्यशूद्रास्ते जातयो वै क्रमशश्च वर्णाः ॥ ७.२२ ॥  
\<पुंवज्रःः फ्य्स्. प्रोपेर्तिएस्\>  
पुंवज्रं यत्प्रोच्यते चाष्टधारं षट्कोणं चेदिन्द्रचापेन तुल्यम् ।  
अष्टौ चेत्स्युः फालका भासुरं वै पूर्वं श्रेष्ठं सर्वदोषापहं स्यात् ॥ ७.२३ ॥  
\<स्त्रीवज्रःः फ्य्स्. प्रोपेर्तिएस्\>  
स्त्रीवज्रं चेत्तादृशं वर्तुलं हि किंचिच्चैवं चिप्पटं कर्कशं च ।  
\<नपुंसकःः फ्य्स्. प्रोपेर्तिएस्\>  
कोणाग्रं वै कुण्ठितं वर्तुलं च किंचिद्धीनं प्रोच्यते तत्तृतीयम् ॥ ७.२४ ॥  
स्त्री पुमान्नो स्त्री पुमान् यच्च वज्रं योज्यं तच्च स्त्रीषु पुंस्वेव षण्ढे ।  
व्यत्यासाद्वै नैव दत्तं फलं तद्दद्याद्वज्रं वा विना तत्पुमांसम् ॥ ७.२५ ॥  
वर्णेऽप्येवं यस्य वर्णस्य वज्रं तत्तद्वर्णे शोभनीयं प्रदिष्टम् ।  
न्यायश्चायं भैरवेण प्रदिष्टः सर्वेष्वेव रत्नवर्गेषु सम्यक् ॥ ७.२६ ॥  
\<वज्रःः शोधन\>  
यामावधि स्वेदितमेव वज्रं शुद्धिं प्रयातीह कुलत्थतोये ।  
सिद्धं तथा कोद्रवजे शृते वा वज्रं विशुध्येद्धि विनिश्चितेन ॥ ७.२७ ॥  
\<वज्रःः मारणःः वारितर\>  
सुभावितं मत्कुणशोणितेन वज्रं चतुर्वारविशोषितं च ।  
छुच्छुंदरीस्थं हि विपाचितं पुटे पुटेद्वराहेण च त्रिंशदेवम् ॥ ७.२८ ॥  
ध्मातं पुनर्ध्माय शतं हि वारान् क्वाथे कुलत्थस्य हि निक्षिपेच्च ।  
संपेषयेत्तं हि शिलातलेन मनःशिलाभिः सह कारयेद्वटीम् ॥ ७.२९ ॥  
क्षिप्त्वा निरुन्ध्यापि च मूषिकायां पुटान्यथाष्टौ च वनोपलैर्ददेत् ।  
वारान् शतं चापि ततो धमेत्तं संमर्दितं शोधितपारदेन ॥ ७.३० ॥  
वज्राणि सर्वाणि मृतीभवन्ति तद्भस्मकं वारितरं भवेच्च ।  
श्रीसोमदेवेन च सत्यवाचा वज्रस्य मृत्युः कथितो हि सम्यक् ॥ ७.३१ ॥  
\<वज्रःः मारण\>  
कासमर्दरसपूर्णलोहजे मत्कुणस्य रुधिरैर्विलेपितम् ।  
स्वेदितं च भिदुरं हि सप्तभिर्वासरैः परिनिषेच्य मूत्रके ॥ ७.३२ ॥  
ध्मापितं हि खलु वज्रसंज्ञकं मारयेदिति वदन्ति तद्विदः ।  
\<वज्रःः मारण\>  
नीलज्वालावीरुधः कन्दकेषु घृष्टं घर्मे शोषितं भस्मभावम् ॥ ७.३३ ॥  
वज्रं याति स्वैरवह्निप्रदानात्पिष्टैश्चापि क्षोणिनागैः प्रलिप्तम् ।  
विंशद्वारान् संपुटेच्च प्रयत्नादारण्यैर्वा गोमयैस्तद्धठाग्नौ ।  
वज्रं चैवं भस्मसाद्वीर्ययुक्तं सर्वस्मिन्वै योजनीयं रसादौ ॥ ७.३४ ॥  
\<वज्रःः मृतःः मेदिच्. प्रोपेर्तिएस्\>  
आयुःप्रदं वृष्यतमं प्रदिष्टं दोषत्रयोन्मूलनकं तथैव ।  
रसेन्द्रकस्यापि हि बंधकृत्सदा सुधासमं चापमृतिं च हन्यात् ॥ ७.३५ ॥  
\<वज्रःः मेदिच्. उसे\>  
भूनागसत्वेन समं विमर्द्य वज्रस्य भूतिं च समानहेम्ना ।  
ध्मातं रसादावपि योजनीयं रसायनं तद्भवतीह सम्यक् ॥ ७.३६ ॥  
भागास्त्रयश्चैव हि सूतकस्य भागं विमर्द्याथ मृतं हि वज्रम् ।  
वज्रस्य भूतिः किल पोटलीकृता मुखे धृता दार्ढ्यकरी द्विजानाम् ॥ ७.३७ ॥  
\<वज्ररसायनं षाड्गुण्यसिद्धिदम्\>  
वज्रभस्म किल भागत्रिंशकं स्वर्णमेव कथितं कलांशकम् ।  
अष्टभागमिह तारकं कुरु सूतमत्र समभागकं सदा ॥ ७.३८ ॥  
अभ्रसत्वभसितं समांशकं तुर्यभागमिह ताप्यकं भवेत् ।  
वैक्रांतभस्मात्र तथाष्टभागकं षडेव भागा हि बलेर्विधेयाः ॥ ७.३९ ॥  
षाड्गुण्यसंसिद्धिमुपैति सर्वदा सर्वार्थसंसिद्धिमुपैति सेविते ॥ ७.४० ॥  
\<सप्फिरेःः सुब्त्य्पेस्\>  
इन्द्रनीलमथ वारिनीलकं श्वैत्यगर्भितमथापि नीलकम् ।  
कथ्यते हि लघु वारिनीलकं तुच्छमेव कथितं भिषग्वरैः ।  
\<इन्द्रनीलःः परीक्षा\>  
कान्त्या युक्तं कार्ष्ण्यगर्भं च नीलं तच्चाप्युक्तं शक्रनीलाभिधानम् ॥ ७.४१ ॥  
\<सप्फिरेःः परीक्षाःः गोओदॄउअलित्य्\>  
एकच्छायं स्निग्धवर्णं गुरु स्यात्स्वच्छं मध्ये चोल्लसत्कांतियुक्तम् ।  
नीलं प्रोक्तं पिण्डितं सप्तसंज्ञैरेतैर्लिङ्गैर्लक्षितं चोत्तमं हि ॥ ७.४२ ॥  
\<सप्फिरेःः परीक्षाःः बदॄउअलित्य्= जलनील\>  
निर्भारं चेत्कोमलं चास्रगन्धि रूक्षं वर्णे सूक्ष्मकं चिप्पिटं च ।  
प्रोक्तं वै तद्वारिनीलं भिषग्भिरेतैर्लिंगैः सप्तभिः क्षेपणीयम् ॥ ७.४३ ॥  
\<सप्फिरेःः मेदिच्. प्रोपेर्तिएस्\>  
संदीपनं श्वासहरं च वृष्यं दोषत्रयोन्मूलनकं विषघ्नम् ।  
दुर्नामपांडुघ्नमतीव बल्यं जूर्तिं जयेन्नीलमिदं प्रशस्तम् ॥ ७.४४ ॥  
\<गोमेदःः परीक्षाःः गोओदॄउअलित्य्\>  
गोमेदकं रत्नवरं प्रशस्तं गोमेदवद्रागयुतं प्रचक्षते ।  
सुस्वच्छगोमूत्रसमानवर्णं गोमेदकं शुद्धमिहोच्यते खलु ॥ ७.४५ ॥  
दीप्तं स्निग्धं निर्दलं मसृणं वै मूत्रच्छायं स्वच्छमेतत्समं च ।  
एभिर्लिङ्गैर्लक्षितं वै गरीयः सर्वास्वेतद्योजनीयं क्रियासु ॥ ७.४६ ॥  
\<गोमेदःः परीक्षाःः बदॄउअलित्य्\>  
विच्छायं वा चिप्पिटं निष्प्रभं च रूक्षं चाल्पं चावृतं पाटलेन ।  
निर्भारं वा पीतकाचाभयुक्तं गोमेदं चेदीदृशं नो वरिष्ठम् ॥ ७.४७ ॥  
\<गोमेदःः मेदिच्. प्रोपेर्तिएस्\>  
गोमेदकं पित्तहरं प्रदिष्टं पाण्डुक्षयघ्नं कफनाशनं च ।  
संदीपनं पाचनमेव रुच्यमत्यंतबुद्धिप्रविबोधनं च ॥ ७.४८ ॥  
\<वैडूर्यःः परीक्षाःः गोओदॄउअलित्य्\>  
स्वच्छं समं चापि विडूर्यकं हि श्यामाभशुभ्रं च गुरु स्फुटं वा ।  
यज्ञोपवीतोपमशुद्धरेषास्तिस्रश्च संदर्शयतीह शुभ्राः ॥ ७.४९ ॥  
\<वैडूर्यःः परीक्षाःः बदॄउअलित्य्\>  
कर्कशं च लघु चिप्पटं सदा श्यामतोयमिव दृश्यते छविः ।  
रक्तगर्भसममुत्तरीयकं नैव शोभनमिदं विडूर्यकम् ॥ ७.५० ॥  
\<वैडूर्यःः मेदिच्. प्रोपेर्तिएस्\>  
रक्तपित्तशमनं विडूर्यकं बुद्धिवर्धनकरं च दीपनम् ।  
पित्तरोगमलमोचनं सदा धारयेच्च मतिमान् सुखावहम् ॥ ७.५१ ॥  
\<सर्वरत्नेषु दोषाः\>  
घर्षश्च बिंदुश्च तथैव रेषा त्रासश्च पानीयकृता सगर्भता ।  
सर्वेषु रत्नेषु च पञ्चदोषाः साधारणास्ते कथिता मुनीन्द्रैः ॥ ७.५२ ॥  
ये क्षेत्रतोयप्रभवाश्च दोषाः सर्वेषु रत्नेषु गलन्ति सम्यक् ॥ ७.५३ ॥  
तेषां च शुद्धिं शृणु भैरवोक्तां यथा हि दोषस्य विनाशनं स्यात् ।  
\<जेwएल्ःः शोधन\>  
अम्लेन वै शुध्यति माणिक्याख्यं जयन्तिकायाः स्वरसेन मौक्तिकम् ॥ ७.५४ ॥  
क्षारेण सर्वेण हि विद्रुमं च गोदुग्धतस्तार्क्ष्यमुपैति शुद्धिम् ।  
धान्यस्याम्लैः पुष्परागस्य शुद्धिं कौलत्थे वै क्वाथ्यमानं हि वज्रम् ॥ ७.५५ ॥  
नीलं नीलीपत्रजातै रसैश्च गोमेदं वै रोचनाया रसेन ।  
वैडूर्यं चेदुत्तमाक्वाथयुक्तं यामैकैकं स्वेदितं शुद्धिमेति ॥ ७.५६ ॥  
\<रत्नमारणम्\>  
तालगंधकशिलासमन्वितं मर्दयेल्लकुचवारिणा खलु ।  
वज्रवर्ज्यमपि चाष्टभिः पुटै रत्नभस्म भवतीति निश्चितम् ॥ ७.५७ ॥  
\<जेwएल्ःः द्रावण\>  
रामठं लवणपंचकं सदा क्षारयुग्ममपि चेत्सुपेषितम् ।  
चूलिकालवणमम्लवेतसं पक्वकुम्भिकफलं तथैव च ॥ ७.५८ ॥  
चित्रमूलकरुदन्तिके शुभा जम्बुकी जलयुता द्रवन्तिका ।  
अर्कदुग्धसमसौधदुग्धकं सर्वमेव मृदितं शिलातले ॥ ७.५९ ॥  
गोलमस्य च विधाय निक्षिपेद्रत्नजातिषु वराणि पेषयेत् ।  
भूर्जपत्रमभिवेष्ट्य गोलके गोलकोपरि निवेष्ट्य मूत्रतः ॥ ७.६० ॥  
वस्त्रेण संवेष्ट्य ततः प्रयत्नाद्दोलाख्ययंत्रेऽथ निवेश्य गोलकम् ।  
सर्वाम्लयुक्ते तुषवारिपूरिते पात्रं दृढे मृण्मयसंज्ञके हि ॥ ७.६१ ॥  
दिनत्रयं स्वेदनकं विधेयमाहृत्य तस्माद्वरगोलकं हि ।  
संक्षालयेच्चाम्लजलेन चापि संजायते रत्नभवा द्रुतिश्च ॥ ७.६२ ॥  
\<द्रुतिलक्षणानि\>  
वर्णेन सा रत्ननिभा च कान्त्या लघ्वी भवेद्देहकरी च सम्यक् ।  
लोहस्य वेधं प्रकरोति सम्यक्सूतेन सम्यङ्मिलनं प्रयाति ॥ ७.६३ ॥  
तदा भवेयुः खलु सिद्धता यदा हिंग्वादिवर्गेण मिलन्ति सम्यक् ।  
यामद्वयं कांस्यविमर्दिता वै चातिप्रयत्नेन तु वैद्यवर्यैः ॥ ७.६४ ॥  
कस्यापि नुः सिध्यति वै द्रुतिश्च यदा प्रसन्नः खलु पार्वतीशः ।  
न स्याद्यावद्भैरवस्य प्रसादस्तावत्सूते बन्धनं दुर्लभं हि ।  
तासां मध्ये दुर्लभाभ्रद्रुतिश्च स्वल्पं भाग्यं भूरिदौर्भाग्यभाजाम् ॥ ७.६५ ॥  
रत्नानां क्रमतो गुणाश्च कथितास्तच्छोधनं मारणं तेभ्यश्चैव हि सत्वपातनमथो सम्यग्द्रुतेः पातनम् ।  
सर्वेषां हि परीक्षणं च द्रुतयः सम्मेलनं वै रसे अध्यायेऽत्र निदर्शितानि सकलान्येवं हि कर्माणि वै ॥ ७.६६ ॥




\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अध्याय ८

भवति गदगणानां नाशनं येन सद्यो विविधरसविधानं कथ्यतेऽत्रैव सम्यक् ।  
रसनिगमसुधाब्धौ मथ्यमाने मयैव गणितरसशतानां संग्रहः प्रोच्यते वै ॥ ८.१ ॥  
\<ज्वराङ्कुश (१)\>  
सुखण्डितं हारिणजं विषाणं रसेन पाच्यं जलजंबुकस्य ।  
रुद्ध्वाथ भाण्डे विपचेच्च चुल्ल्यां यामद्वयं शीतगतं समुद्धरेत् ॥ ८.२ ॥  
ततोऽष्टभागं त्रिकटुं नियोज्य निष्कप्रमाणं च भजेत्प्रभाते ।  
तं नागवल्लीदलजेन सार्धं निहन्ति वातोद्भवकं ज्वरं च ॥ ८.३ ॥  
\<ज्वराङ्कुश (२)\>  
सूतगंधविषकारवीकणा- दन्तिबीजमिति वर्धितैः क्रमात् ।  
मर्दितैश्च दशनिंबुकद्रवै रक्तिकार्धतुलिता वटी कृता ।  
भक्षिता ज्वरगणान्निहन्त्ययं रेचनो ज्वरहरोऽयमङ्कुशः ॥ ८.४ ॥  
एक एव कथितस्तु सोऽमलः स्वेदितोऽपि सह चूर्णजलेन ।  
यामपूर्वमपि रक्तिकामितो भक्षितः सकलशीतजूर्तिहृत् ॥ ८.५ ॥  
\<ज्वरारिरस\>  
पारदं रसकगंधतालकं तुत्थटंकणयुतं सुशोधितम् ।  
मर्दयेच्च सममात्रमेकतः कारवेल्लजरसैर्दिनं तथा ॥ ८.६ ॥  
लेपयेच्च रविभाजनोदरे चांगुलार्धमपि मानमेव हि ।  
ताम्रभाजनमुखं निरुध्य वै तं पचेत्सिकतयंत्रमध्यतः ॥ ८.७ ॥  
धान्यकान्युपरि मुञ्चितानि चेत्संस्फुटन्ति यदि शुद्धमुच्यते ।  
जायतेऽतिरुचिरो ज्वरारिकः सेवितो ज्वरगणापहारकः ॥ ८.८ ॥  
माषमात्रमुषणैः समैः सदा पर्णखण्डसहितैश्च भक्षितः ।  
नाशयेद्धि विषमोद्भवान् ज्वरानन्धकारमिव भास्करोदयः ॥ ८.९ ॥  
\<तरुणज्वरारिरसः\>  
तालताम्ररसगंधतुत्थकान् शाणमात्रतुलितान् समस्तकान् ।  
निष्कमात्ररुचिरां मनःशिलां मर्दयेत्त्रिफलकाम्बुभिर्दृढम् ॥ ८.१० ॥  
गोलमस्य च विधाय संपुटे पाचयेच्च पुटपाकयोगतः ।  
अर्कवज्रिपयसा सुभावयेत्सप्तवारमथ दन्तिकाशृतैः ॥ ८.११ ॥  
माषमात्ररस एष भक्षितः शाणमानमरिचैर्युतो यदा ।  
सार्धनिष्ककगुडेन योजितः सौरसैर्द्विदशपत्रकैर्युतः ॥ ८.१२ ॥  
शीतपूर्वमथ दाहपूर्वकं द्व्याहिकं च सकलान् ज्वरानपि ।  
नाशयेद्धि तरुणज्वरारिकः सर्वदोषशमनः सुखावहः ॥ ८.१३ ॥  
\<ज्वरघ्नी वटी\>  
भागैकः स्यात्पारदः शोधितश्च एलीयः स्यात्पिप्पली श्रेयसी च ।  
आकल्लो वै गंधकः सार्षपेण तैलेनाथो शोधितो बुद्धिमद्भिः ॥ ८.१४ ॥  
तुर्यान्भागानिन्द्रवल्लीफलानां कृत्वा चूर्णं शोषयेत्सूर्यतापे ।  
चूर्णं चैतद्भावयेत्तद्रसेन माषैस्तुल्यां कारयेत्तद्वटीं च ॥ ८.१५ ॥  
दत्त्वा चैकां जातसद्योज्वराय छिन्नाङ्गायाः क्वाथपानं विधेयम् ।  
दोषोद्भूतं सन्निपातोद्भवां च जूर्तिं सम्यङ्नाशयत्याशु तीव्राम् ॥ ८.१६ ॥  
\<ज्वरकृन्तनरसः\>  
शुद्धः सूतो गंधको वत्सनाभः प्रत्येकं वै शाणमात्रा विधेया ।  
धूर्ताद्बीजं कारयेद्वै त्रिशणं सर्वेभ्यो वै द्वैगुणा हेमदुग्धा ॥ ८.१७ ॥  
सूक्ष्मं चूर्णं कारयेत्तत्प्रयत्नाद्देयं गुंजायुग्ममानं च सम्यक् ।  
खादेदार्द्रं चानुपाने ज्वरार्तः सद्यो हन्यात्सर्वदोषोत्थजूर्तिम् ॥ ८.१८ ॥  
\<ज्वरारिरसः\>  
सूतं गंधं हिङ्गुलं दंतिबीजं भागैर्वृद्धं कारयेच्च क्रमेण ।  
चूर्णं कृत्वा मर्दितं दंतितोयैर्गुंजामात्रो भक्षितश्चेज्ज्वरारिः ॥ ८.१९ ॥  
\<सूर्यरसः\>  
एकं भागं वत्सनाभं च कुर्याद्द्वौ भागौ चेट्टङ्कणं दंतिबीजम् ।  
त्रीण्येवैते हिंगुलस्यापि तुर्यः सद्यो जूर्तिं नाशयत्येव सूर्यः ॥ ८.२० ॥  
\<प्रतिज्ञावाचकरसः\>  
शुद्धं सूतं भागमेकं तु तालाद्द्वौ भागौ चेद्वेदसंख्याः शिलायाः ।  
ताम्रस्यैवं भागयुग्मं प्रकुर्याद्भल्लातं वा वेदभागं तथैव ॥ ८.२१ ॥  
अर्कक्षीरैर्भावयेच्च त्रिवारं कृत्वा चूर्णं कारयेद्गोलकं तत् ।  
स्थालीमध्ये स्थापितं तच्च गोलं दत्त्वा मुद्रां भस्मना सैंधवेन ॥ ८.२२ ॥  
धूम्रस्यैवं रोधनं च प्रकुर्याच्छाणैर्दद्यात्स्वेदनं मन्दवह्नौ ।  
पश्चात्तोयेनैव भाव्यं च चूर्णं गोलं कृत्वा मंदवह्नौ विपाच्य ॥ ८.२३ ॥  
पश्चादेनं भक्षयेद्वै रसेन्द्रं वल्लं चैकं शर्कराचूर्णमिश्रम् ॥ ८.२४ ॥  
तद्वत्कृष्णामाक्षिकेणैव जूर्तिं हन्यादेतत्सर्वदोषोत्थितां वै ॥ ८.२५ ॥  
\<अतिसारसंग्रहणीहरा योगाः\>  
अथातीसारशमनान् रसान् संकथयामि वै ।  
भक्षिताश्चैव ये नित्यं सद्यः प्रत्ययकारकाः ॥ ८.२६ ॥  
\<शङ्खोदररसः\>  
शुद्धं सूतं गंधकं वै समांशं चित्रोन्मत्तैर्मर्दयेद्वासरैकम् ।  
चूर्णैरेतैः शंखमापूरितं वै भाण्डे स्थाप्यं मुद्रितव्यं प्रयत्नात् ॥ ८.२७ ॥  
तस्याधस्तादष्टयामं प्रकुर्याद्वह्निं शीते कर्षमात्रं विषं हि ।  
दत्त्वा घर्मे त्रीणि चाथो पुटानि दद्यात्तद्वत्कन्यकाया रसेन ॥ ८.२८ ॥  
वल्लं योज्यं जीरकेणाथ भृंग्या क्षौद्रैर्युक्तं भक्षितं संग्रहण्याम् ।  
श्वासे शूले चानिले श्लेष्मजे वा कासेऽर्शःसु विड्ग्रहे चातिसारे ॥ ८.२९ ॥  
\<आनन्दभैरवी गुटी\>  
सौभाग्यं वै हिंगुलं वत्सनाभं मारीचं वै हेमबीजेन युक्तम् ।  
कृत्वा चूर्णं सर्वमेतत्समांशं जम्बीरैस्तन्मर्दितं यामयुग्मम् ।  
गुंजामात्रा निर्मिता भक्षिता हि गुट्यो हन्युः सन्निपातातिसारान् ॥ ८.३० ॥  
\<अतिसारभैरवी गुटी\>  
जातीपत्त्री देवपुष्पं च शुण्ठी कङ्कोल्लं चेच्चंदनं कुंकुमं च ।  
कृष्णायुक्तं शुद्धमाकल्लकं स्यात्सर्वाण्येवं चूर्णयेद्वै समानि ॥ ८.३१ ॥  
सूतस्यैवं भस्म मिश्रं प्रकुर्याद्भागं चैकं मिश्रयेन्नागफेनम् ।  
खल्वे सर्वं मर्दितं चैकयामं कार्या गोली वल्लमात्रा जलेन ॥ ८.३२ ॥  
भक्षेद्रात्रौ पाययेत्तंडुलोदं हन्यात्सर्वान् सर्वदोषातिसारान् ॥ ८.३३ ॥  
\<कनकसुन्दररसः\>  
मारीचं चेट्टंकणं हिंगुलं च गंधाश्मा वै पिप्पली वत्सनाभम् ।  
धूर्तस्यैवं बीजकानीह शुद्धान्येवं कृत्वा तच्च चूर्णं विधेयम् ॥ ८.३४ ॥  
प्रातः सायं भक्षितं वल्लमात्रं जूर्तिं रक्तं नाशयेच्चातिसारम् ।  
दध्यन्नं वा भोजयेत्तक्रयुक्तं हन्यादेवं चाग्निमान्द्यं सुतीव्रम् ॥ ८.३५ ॥




\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अध्याय ९

\<दिव्यौषधी\>  
दिव्यौषधीनां नामानि कथ्यन्तेऽत्र मयाधुना ।  
चतुःषष्टिमिताः सम्यग्- रसबन्धकराः शुभाः ।  
सोमवल्ली तथा सोभवृक्षं सोमकला लता ॥ ९.१ ॥  
भूपद्मिनी गोनसा चेदुच्चटा चेश्वरी लता ।  
भूतकेशी कृष्णलता लशुनी च रुदन्तिका ।  
वाराही सप्तपत्त्रा च नागिनी सर्पिणी तथा ॥ ९.२ ॥  
छत्त्रिणी चैव गोशृंगी ज्योतिर्नाम्नी च रक्तिका ।  
पत्त्रवल्ली काकिनी च चाण्डाली ताम्रवल्लिका ॥ ९.३ ॥  
पीतवल्ली च विजया महौषध्यमरी लता ।  
नवनीता रुद्रवल्ली लम्बिनी भूमितुम्बिका ॥ ९.४ ॥  
गान्धर्वी व्याघ्रपादी च गोमारी च त्रिशूलिनी ।  
त्रिदण्डी करसी भृंग- वल्ली चमरिका तथा ॥ ९.५ ॥  
करवल्ली लता चैव वज्राङ्गी चिरवल्ल्यपि ।  
रोहिणी बिल्विनी भूत- शोचनी चैव कथ्यते ॥ ९.६ ॥  
मार्कण्डी च करीरी च ह्यक्षरा कुटजा तथा ।  
मूलकन्दाम्बुवल्ली च मुनिवल्ली च कीर्तिता ॥ ९.७ ॥  
घृतगन्धा निम्बुवल्ली तिलकन्दातसीतला ।  
बोधवल्ली सत्त्वगन्धा कूर्मवल्ली च माधवी ॥ ९.८ ॥  
विशाला च महानागी मण्डूकी क्षीरगन्धिका ।  
चतुःषष्टिरिति प्रोक्ता दिव्यौषध्यो महाबलाः ॥ ९.९ ॥  
एकैकाया रसेनापि सूतो बन्धत्वमाप्नुयात् ।  
अनया साधितः सूतो जरादारिद्र्यनाशनः ॥ ९.१० ॥  
तास्तु लक्षणसंयुक्ताः सोमदेवेन भाषिताः ।  
ग्रन्थविस्तरभीत्यात्र नाममात्रेण कीर्तिताः ॥ ९.११ ॥  
\<रसौध्यः\>  
अतः परं रसौषध्यः प्रोच्यन्ते शास्त्रवर्त्मना ।  
जलोत्पला चिञ्चिका च जलापामार्गमांसिके ॥ ९.१२ ॥  
जलकुम्भी मेघनादा ईश्वरी चापराजिता ।  
मालार्जुनी वेणुका च शिखिपादा च तिक्तिका ॥ ९.१३ ॥  
काश्मर्यतिविषा प्रोक्ता समङ्गा जालिनी तथा ।  
तुषम्बुका च दुर्गन्धा पाषाणी शुकनासिका ॥ ९.१४ ॥  
वनमाली च वाराही गोजिह्वा मुसली तथा ।  
पटोली शठिका मूर्वा पाटला जलमूलका ॥ ९.१५ ॥  
रसाजमारी कथिता शिंशिका सितगन्धिका ।  
पोतकी च विषघ्नी च बृहती गरुडी तथा ॥ ९.१६ ॥  
तुलसी च विदारी च मञ्जिष्ठा चित्रपालिका ।  
जलपिप्पलिका भार्ंगी मण्डूकी चोत्तमा तथा ॥ ९.१७ ॥  
चन्द्रोदका सारिवा च हरिणी कुक्कुटापि च ।  
सर्पाक्षी हंसपादी च वनकुष्माण्डवल्लिका ॥ ९.१८ ॥  
मर्कस्फोटी धन्वयासः पागवः स्थलसारिणी ।  
अर्धचन्द्रा हेमपुष्पी मोहिनी वज्रकन्दिका ॥ ९.१९ ॥  
अलम्बुषा च हलिनी रसचित्रा च नन्दिनी ।  
वृश्चिकाली गुडूची च वासा शृङ्गी च कथ्यते ॥ ९.२० ॥  
अष्टषष्टिरिति प्रोक्ता रसौषध्यो महाबलाः ।  
सूतस्य मारणे प्रोक्ता जारणे च नियामने ॥ ९.२१ ॥  
\<महौषध्यः\>  
अष्टषष्टिर्महौषध्यः प्रोच्यन्ते रसशास्त्रतः ।  
ऋद्धिः शोषिण्यधोगुप्ता श्रावणी सारिवा तथा ॥ ९.२२ ॥  
ज्योतिष्मती तेजवती रास्ना बाकुची बिम्बिका ।  
विषाणिका चाश्वगन्धा वर्षाभूः शरपुष्पिका ॥ ९.२३ ॥  
बला चातिबला नाग- बला दन्ती महाबला ।  
द्रवन्ती नीलिनी चैव शतपुष्पा प्रसारणी ॥ ९.२४ ॥  
वरा शतावरी चैला हपुषा सातला त्रिवृत् ।  
स्वर्णक्षीरी तुगा पृथ्वी विशाला नलिकामली ॥ ९.२५ ॥  
इन्द्रवारुणिकाकाह्वे सिन्दुवारोऽजमोदिका ।  
त्रायमाणासुरी शंख- पुष्पी च गिरिकर्णिका ॥ ९.२६ ॥  
धातकी कदली दूर्वा अम्लिका कासमर्दिका ।  
जन्तुपादी च निर्गुण्डी द्राक्षा नीलोत्पलं शमी ॥ ९.२७ ॥  
नालिकेरी च खर्जूरी फल्गुः शिंशी च मल्लिका ।  
वार्षिकी शाल्मली जाती ग्रीष्मवर्षा तु यूथिका ॥ ९.२८ ॥  
केकिचूडाजगन्धा च लक्ष्मणा तरुणीति च ।  
अष्टषष्टिरिति प्रोक्ता महौषध्यो महाबलाः ॥ ९.२९ ॥  
\<सिद्धौषध्यः\>  
अथेदानीं प्रवक्ष्यामि सिद्धौषध्यो रसाधिकाः ।  
देवीलता कालवर्णी विजयासुरी सिंहिका ॥ ९.३० ॥  
पालाशतिलका क्षेत्री संवीरा ताम्रवल्लिका ।  
नाही कन्या तथा सोम- राजिका च टुटुम्भटी ॥ ९.३१ ॥  
कुबेराक्षी गृध्रनखी पर्पटी छिद्रलम्बिका ।  
क्षुत्कारी दुग्धिका भृंगी गङ्गेटी शरपुङ्खिका ॥ ९.३२ ॥  
अष्टावल्ली राजशमी पनसी च जयन्तिका ।  
विषखर्परिकावन्ती काकाण्डोलाम्बुमूलिका ॥ ९.३३ ॥  
सिद्धेश्वरी हंसपादी खोटका शृङ्गरीटिका ।  
अधःपुष्पी मधुराख्या शृङ्खला गृञ्जनीति च ॥ ९.३४ ॥  
जारावली महाराष्ट्री सहदेवेश्वरी तथा ।  
काष्ठगोधामती देव- गान्धारी रजनीङ्गुदी ॥ ९.३५ ॥  
पलाशिनी नाकुली च काम्बोजिकाश्विनी तथा ।  
चक्रवल्ली सर्पदंष्ट्रा शल्लकी रोहिता तथा ॥ ९.३६ ॥  
तौवरी वङ्गजा राज- पद्मा जम्बीरवल्लिका ।  
गजपिप्पलिका भृंग- वल्ली चैवार्कवल्लिका ॥ ९.३७ ॥  
जन्तुकारी शिग्रुवल्ली करवीरा शिवाटिका ।  
नाराची काञ्चनी चाज- गन्धा सूतेन्द्रसिद्धिदाः ॥ ९.३८ ॥  
अष्टषष्टिरिति प्रोक्ताः सिद्धौषध्यो रसाधिकाः ।  
सर्वकार्यकरा देह- लोहसिद्धिप्रदायकाः ॥ ९.३९ ॥




\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अध्याय १०

अथ यन्त्राणि वक्ष्यन्ते पारदो येन यन्त्र्यते ।  
तस्माद्यन्त्रस्य रूपाणि दर्शनीयानि शास्त्रतः ॥ १०.१ ॥  
\<यन्त्राणि\>  
दोला पलभलीयन्त्रमूर्ध्वपातनकं च यत् ।  
अधःपातनकं चापि तिर्यक्पातनकं तथा ॥ १०.२ ॥  
घटीयन्त्रं गर्भयन्त्रमिष्टिका जलयन्त्रकम् ।  
खल्वं डमरुकाख्यं च चिपिटाख्यं तुलाभिधम् ॥ १०.३ ॥  
लवणं कोष्ठिकासंज्ञमन्तरालिकसंज्ञितम् ।  
धूपयन्त्रं नाभियन्त्रं ग्रस्तयन्त्रं तथैव च ॥ १०.४ ॥  
विद्याधरं कुण्डकं च ढेकीसंज्ञमुदाहृतम् ।  
सोमानलं च निगडं किंनरं भैरवाभिधम् ॥ १०.५ ॥  
वालुकानामकं चापि पातालं भूधराभिधम् ।  
सारणायन्त्रकं गुह्यं गन्धपिष्टकयन्त्रकम् ॥ १०.६ ॥  
कूपीयन्त्रं पालिकाख्यं दीपिकायन्त्रकं तथा ।  
स्थालीयन्त्रं भस्मयंत्रं देगयन्त्रमुदीरितम् ॥ १०.७ ॥  
घाणिकायन्त्रमुद्दिष्टं हंसपाकाभिधं तथा ।  
ऊनचत्वारिंशदत्र यन्त्राण्युक्तानि नामतः ॥ १०.८ ॥  
\<मूषाः\>  
अथ मूषाश्च कथ्यन्ते मृत्तिकाभेदतः क्रमात् ।  
\<च्रुचिब्लेःः स्य्नोन्य्म्स्\>  
मूषा कुमुदिका प्रोक्ता कोविका करहाटिका ॥ १०.९ ॥  
पातिनी कथ्यते सैव वह्निमित्रा प्रकीर्तिता ।  
\<योगमूषा\>  
तुषभस्मयुता मृत्स्ना वाल्मिकी बिडसंयुता ॥ १०.१० ॥  
तया या रचिता मूषा योगमूषेति कथ्यते ।  
\<गारमूषा\>  
गारभूनागसत्वाभ्यां शणैर्दग्धतुषैस्तथा ॥ १०.११ ॥  
मर्दिता महिषीक्षीरे मृत्तिका पक्षमात्रकम् ।  
तन्मृदा रचिता मूषा गारमूषेति कथ्यते ॥ १०.१२ ॥  
\<वरमूषा\>  
वस्त्रांगारतुषास्तुल्यास्तच्चतुर्गुणमृत्तिका ।  
भूनागमृत्तिका तुल्या सर्वैरेभिर्विमर्दिता ।  
कथिता वरमूषा सा यामं वह्निं सहेत वै ॥ १०.१३ ॥  
\<वर्णमूषा\>  
पूर्वोक्ता मृत्तिका या तु रक्तवर्गांबुभाविता ।  
रक्तवर्गयुता मृत्स्ना- कारिता मूषिका शुभा ॥ १०.१४ ॥  
तुरीपुष्पकसीसाभ्यां लेपिता सा च मूषिका ।  
वर्णोत्कर्षे प्रयोक्तव्या वर्णमूषेति कथ्यते ॥ १०.१५ ॥  
\<रूप्यमूषा\>  
श्वेतवर्गेण वै लिप्ता रूप्यमूषा प्रकीर्तिता ॥ १०.१६ ॥  
\<विडमूषा\>  
विडेन रचिता या तु विडेनैव प्रलेपिता ।  
देहलोहार्थसिद्ध्यर्थं विडमूषेत्युदाहृता ॥ १०.१७ ॥  
\<वज्रमूषा\>  
गारभूनागसत्त्वाभ्यां तुषमिश्रा शणेन च ।  
मृत्समा महिषीक्षीरैर्दिवसत्रयमर्दिता ॥ १०.१८ ॥  
संस्थिता पक्षमात्रं हि पश्चान्मूषा कृता तया ।  
लेपिता मत्कुणस्याथ शोणितेन बलारसैः ॥ १०.१९ ॥  
चतुर्यामं ध्मापिता हि द्रवते नैव वह्निना ।  
वज्रमूषेति कथिता वज्रद्रावणहेतवे ॥ १०.२० ॥  
\<वृन्ताकमूषा\>  
वृन्ताकाकारमूषायां नालं कृत्वा दशांगुलम् ।  
धत्तूरपुष्पवद्दीर्घं सुदृढं चैव कारयेत् ॥ १०.२१ ॥  
अष्टांगुलं च सच्छिद्रं भवेद्वृन्ताकमूषिका ।  
अनया खर्परादीनां मृदूनां सत्त्वमाहरेत् ॥ १०.२२ ॥  
\<गोस्तनमूषा\>  
गोस्तनाकारमूषा या मुखोपरि विमुद्रिता ।  
सत्वानां द्रावणे शुद्धौ मूषा सा गोस्तनी भवेत् ॥ १०.२३ ॥  
\<मल्लमूषा\>  
निर्दिष्टा मल्लमूषा या मल्लद्वितयसंपुटात् ।  
रसपर्पटिकादीनां स्वेदनाय प्रकीर्तिता ॥ १०.२४ ॥  
\<पक्वमूषा\>  
पक्वमूषा कुलालभाण्डरूपा या दृढा च परिपाचिता ।  
पक्वमूषेति सा प्रोक्ता सत्वरद्रव्यशोधिनी ॥ १०.२५ ॥  
\<महामूषा\>  
अतिस्थूलातिदीर्घा च मुखे किंचिच्च विस्तृता ।  
महामूषेति सा प्रोक्ता सत्वरद्रव्यशोधिनी ॥ १०.२६ ॥  
\<मञ्जूषमूषा\>  
षडंगुलोन्नता दीर्घा चतुरस्रा च निम्नका ।  
मञ्जूषाकारमूषा सा कथिता रसमारणे ॥ १०.२७ ॥  
\<गर्भमूषा\>  
भूमौ निखन्यमानां हि मूषामाच्छाद्य वालुकैः ।  
गर्भमूषा तु सा ज्ञेया पारदस्य निबन्धिनी ॥ १०.२८ ॥  
\<मुशलमूषा\>  
मूषा या चिपिटा मूले वर्तुलाष्टांगुलोच्छ्रया ।  
मूषा सा मुसलाख्या स्याच्चक्रीबद्धरसे हिता ॥ १०.२९ ॥  
\<कोष्ट्ःयः, अङ्गारकोष्ठी\>  
अंगारकोष्ठिका नाम राजहस्तप्रमाणका ।  
द्वादशांगुलविस्तारा चतुरस्रा प्रकीर्तिता ॥ १०.३० ॥  
वेष्टिता मृण्मयेनाथ एकभित्तौ च गर्तकम् ।  
वितस्तिमात्रं द्वारं च सार्धवैतस्तिकं दृढम् ॥ १०.३१ ॥  
अधोभागे विधातव्या देहली धमनाय वै ।  
प्रादेशमात्रा भित्तिः स्यादुत्तरङ्गस्य चोर्ध्वतः ॥ १०.३२ ॥  
प्रादेशमात्रं कर्तव्यं द्वारं तस्योपरि ध्रुवम् ।  
द्वारं चेष्टिकया रुद्ध्वा संधिरोधं च कारयेत् ॥ १०.३३ ॥  
पूरयेत्कोकिलैस्तां तु भस्त्रिकां प्रधमेत्खलु ।  
कोकिलाधमनद्रव्यमूर्ध्वद्वारे विनिक्षिपेत् ॥ १०.३४ ॥  
एषा चांगारकोष्ठी च खराणां सत्त्वपातनी ॥ १०.३५ ॥  
\<पातालकोष्ठी\>  
गर्तं खनेद्दृढं भूमौ द्वादशांगुलमात्रकम् ।  
तन्मध्ये वर्तुलं गर्तं चतुरङ्गुलकं दृढम् ॥ १०.३६ ॥  
खर्परं स्थापयेत्तत्र मध्यगर्तोपरि दृढम् ।  
आपूर्य कोकिलैर्गर्तं प्रधमेदेकभस्त्रया ।  
पातालकोष्ठिका सा तु मृदुसत्त्वस्य पातनी ॥ १०.३७ ॥  
\<गारकोष्ठी\>  
वितस्तिप्रमिता निम्ना प्रादेशप्रमिता तथा ।  
उपरिष्टात्पिधानं तु भूरिच्छिद्रसमन्वितम् ॥ १०.३८ ॥  
गर्तमापूर्य चांगारैः प्रधमेद्वंकनालतः ।  
गारगोष्ठी समुद्दिष्टा सत्वपातनहेतवे ॥ १०.३९ ॥  
\<तिर्यक्प्रधमनकोष्ठी\>  
वितस्तिप्रमितोत्सेधा सा बुध्ने चतुरंगुला ।  
तिर्यक्प्रधमनाख्या च मृदुसत्वस्य पातनी ॥ १०.४० ॥  
\<महापुट\>  
भूम्यां वै खनयेद्गर्तं द्विहस्तं चतुरस्रकम् ।  
छगणानां सहस्रेण पूरयेत्तमनन्तरम् ॥ १०.४१ ॥  
औषधं धारयेन्मध्ये तमाच्छाद्य वनोत्पलैः ।  
सहस्रार्धैश्च वै सम्यग्- वह्निं प्रज्वालयेत्ततः ॥ १०.४२ ॥  
महापुटमिदं प्रोक्तं ग्रन्थकारेण निर्मितम् ॥ १०.४३ ॥  
\<गजपुट\>  
राजहस्तप्रमाणं हि चतुरस्रं हि गर्तकम् ।  
वनोत्पलसहस्रेण गर्तमध्यं च पूरितम् ॥ १०.४४ ॥  
मूषिकां चौषधेनाथ पूरितां तां तु मुद्रयेत् ।  
गर्तमध्ये निधायाथ गिरिण्डानि च निक्षिपेत् ।  
अधोऽग्निं ज्वालयेत्सम्यकेवं गजपुटो भवेत् ॥ १०.४५ ॥  
\<वाराहपुट\>  
अरत्निमात्रे कुण्डे च वाराहपुटमुच्यते ।  
\<कुक्कुटपुट\>  
वितस्तिद्वयमानेन गर्तं चेच्चतुरस्रकम् ।  
कुक्कुटाख्यं पुटं विद्यादौषधानां च साधनम् ॥ १०.४६ ॥  
\<कपोतपुट\>  
छगणैरष्टभिः सम्यक्कपोतपुटमुच्यते ॥ १०.४७ ॥  
\<गोवरपुट\>  
तुषैर्वा गोमयैर्वापि रसभस्मप्रसाधनम् ।  
माणिकाद्वयमानेन गोवरं पुटमुच्यते ॥ १०.४८ ॥  
\<मृद्भाण्डपुट\>  
मृदा भाण्डं प्रपूर्यैव मध्ये द्रव्यं तु विन्यसेत् ।  
अधस्ताज्ज्वालयेदग्निं मृद्भाण्डपुटमुच्यते ॥ १०.४९ ॥  
\<वालुकापुट\>  
गर्ते तु वालुकापूर्णे मध्ये द्रव्यं तु विन्यसेत् ।  
उपरिष्टादधस्ताच्च वह्निं कुर्यात्प्रयत्नतः ।  
तद्वालुकापुटं सम्यगुच्यते शास्त्रकोविदैः ॥ १०.५० ॥  
\<भूधरपुट\>  
मूषिकां भूमिमध्ये तु स्थापितां द्व्यंगुलादधः ।  
उपरिष्टात्पुटं दद्यात्तत्पुटं भूधराह्वयम् ॥ १०.५१ ॥  
\<लावकपुट\>  
गोवरैर्वा तुषैर्वापि कर्षमात्रमितैः पुटम् ।  
यत्र तल्लावकाख्यं स्यान्मृदुद्रव्यस्य साधने ॥ १०.५२ ॥  
\<द्रिएद्चोwदुन्ग्\>  
उत्पलं पिष्टकं छाणमुपलं च गरिण्डकम् ।  
छगणोपलसारी च नवारि छगणाभिधाः ॥ १०.५३ ॥




\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_


अध्याय ११

अथातः सम्प्रवक्ष्यामि धातूनां कौतुकं परं ।  
स्वानुभूतं मया किंचित्श्रुतं वा शास्त्रतः खलु ।  
तदहं सम्प्रवक्ष्यामि यत्कृत्वा ना सुखी भवेत् ॥ ११.१ ॥  
\<हेमकरणविधिः (१)\>  
रसकं दरदं ताप्यं गगनं कुनटी समम् ।  
रक्तस्नुहीपयोभिश्च मर्दयेद्दिनसप्तकम् ॥ ११.२ ॥  
जलयंत्रेण वै पाच्यं चतुर्विंशतियामकम् ।  
तेन वेध्यं द्रुतं ताम्रं तारं वा नागमेव वा ॥ ११.३ ॥  
सहस्रवेधी तत्कल्को जायते नात्र संशयः ॥ ११.४ ॥  
\<हेमकरणविधिः (२)\>  
एकभागस्तथा सूतो वज्रवल्ल्याथ मर्दितः ।  
खल्वे त्रिनेम्याः स्वरसे पञ्चभागसमन्विते ॥ ११.५ ॥  
वेत्रयष्ट्या च रागिण्या पीतकल्कं प्रजायते ।  
षोडशांशेन दातव्यं द्रुते ताम्रं सुशोधिते ॥ ११.६ ॥  
जायते प्रवरं हेम शुद्धं वर्णचतुर्दशम् ॥ ११.७ ॥  
\<हेमकरणविधिः (३)\>  
सुवर्णमाक्षिकं स्वेद्यं कांजिके दिवसत्रयम् ।  
चर्मरङ्ग्या रसेनैव मर्दयेद्दिनसप्तकम् ।  
जलेन धौतं तावच्च यावद्धेमनिभं भवेत् ॥ ११.८ ॥  
\<हेमकरणविधिः (४)\>  
दरदं रोमदेशीयं गोमूत्रेणैव स्वेदयेत् ।  
दोलायंत्रे चतुर्यामं पश्चाच्छुद्धतमो भवेत् ॥ ११.९ ॥  
मनःशिला पद्मनिभा रक्ता चैव सुशोभना ।  
स्वेदिता मुनिपुष्पस्य रसेनैव तु दोलया ॥ ११.१० ॥  
याममर्धमितं शुद्धा सर्वकार्येषु योजयेत् ।  
नवसारस्तथा सूतः शोधितोऽग्निसहः खलु ॥ ११.११ ॥  
समभागानि सर्वाणि मर्दयेन्निम्बुकै रसैः ।  
मातलुंगरसेनैव कुमारीस्वरसेन च ॥ ११.१२ ॥  
सूर्यातपे विमर्द्योऽसौ पाचितो जलयन्त्रके ।  
दिनानि त्रीणि तीव्राग्नौ ततस्तदवतारयेत् ॥ ११.१३ ॥  
शतांशं वेधयेत्तारं शुद्धं हेम प्रजायते ।  
जलभेदो यदा न स्यान्नात्र कार्या विचारणा ॥ ११.१४ ॥  
\<हेमकरणविधिः (५)\>  
शिलया मारितं नागं कुमार्याः स्वरसेन च ।  
पुटद्वादशयोगेन नागभस्म प्रजायते ॥ ११.१५ ॥  
शतसंख्यानि वै कुर्यात्पुटान्येवं शरावके ।  
कुमार्याः स्वरसेनैव भावयेद्दिनसप्तकम् ॥ ११.१६ ॥  
पूर्ववत्पुटनं कार्यं शतसङ्ख्यामितं तथा ।  
सूतभस्म शिला ताल- समं चेन्नागभस्मकम् ॥ ११.१७ ॥  
त्रिंशद्वनोपलैर्दद्यात्पुटं वाराहसंज्ञितम् ।  
अनेन विधिना सम्यक्शतसंख्यानि दापयेत् ॥ ११.१८ ॥  
पुटान्येवं कृते त्रीणि शतानि द्वादशाधिकम् ।  
पश्चाद्दृढे काचमये कूपे द्वात्रिंशयामकम् ॥ ११.१९ ॥  
वालुकाग्निं प्रदद्याच्च स्वांगशीतं समुद्धरेत् ।  
तलभस्म गृहीतव्यं वेधयेच्छुल्बतारके ॥ ११.२० ॥  
शुद्धहेम भवेत्तेन नात्र कार्या विचारणा ।  
दृष्टप्रत्यययोगोऽयं कथितो नात्र संशयः ॥ ११.२१ ॥  
\<हेमकरणविधिः (६)\>  
गोमूत्रे काञ्जिके चाथ कुलत्थे वासरत्रयम् ।  
ताप्यकं स्वेदयेत्पश्चाल्लोहपात्रे प्रमर्दयेत् ॥ ११.२२ ॥  
तप्तखल्वेन संमर्द्य सेचयेन्निम्बुजद्रवैः ।  
सैन्धवं दापयेत्पश्चाच्चतुर्थांशं विशेषतः ॥ ११.२३ ॥  
भागैकं ताप्यकं सूताद्भागांस्त्रीनेव कारयेत् ।  
मर्दयेन्निम्बुनीरेण शुद्धवस्त्रेण गालयेत् ॥ ११.२४ ॥  
वस्त्रे लग्ना तु या पिष्टी ग्राहयेत्तां भिषग्वरः ।  
एवं कृते द्विस्त्रिवारं ताप्यसत्वं ग्रसेद्रसः ॥ ११.२५ ॥  
पिष्ट्या गोलस्तु कर्तव्यो मूषायां ध्मापयेत्सुधीः ।  
इन्द्रगोपनिभं ग्राह्यं ताप्यसत्वं सुशोभनम् ॥ ११.२६ ॥  
हीनवर्णसुवर्णेऽपि गद्याणे वल्लमात्रकम् ।  
तुत्थकं वल्लमात्रं च दत्त्वा हेम प्रगालयेत् ॥ ११.२७ ॥  
तत्सुवर्णस्य पत्राणि कार्याण्येवं प्रलेपयेत् ।  
तुत्थकं बीजपूरस्य रसेनापि प्रमर्दयेत् ॥ ११.२८ ॥  
गैरिकेण समं कृत्वा हेमपत्राणि लेपयेत् ।  
मन्दवह्नौ च प्रपुटेत्द्वित्रिवारं प्रयत्नतः ॥ ११.२९ ॥  
कुङ्कुमाभं सुवर्णं हि जायते नात्र संशयः ।  
वार्तिकेन्द्राः कुरुध्वं हि सत्यं गुरुवचो यथा ॥ ११.३० ॥  
द्वौ वर्णौ वर्धते सम्यक्नात्र कार्या विचारणा ॥ ११.३१ ॥  
\<हेमकरणविधिः (७)\>  
शुद्धं ताम्रं ताप्यचूर्णेन तुल्यं द्राव्यं पश्चाड्ढालयेल्लाकुचे हि ।  
गन्धाच्चूर्णं ताप्यताम्रावशेषं कृत्वा दद्याद्वल्लकं हीनवये ।  
वर्णोत्कर्षो जायते तेन सम्यक्सत्यं प्रोक्तं नन्दिना कौतुकाय ॥ ११.३२ ॥  
\<हेमकरणविधिः (८)\>  
ताप्यं नागं गन्धकं सूतराजो हिंगूलं वै हेम शुद्धं शिला च ।  
चूर्णं कृत्वा निक्षिपेत्काचकूप्यामापूर्यान्ते स्वै रसैः शाकजैर्वा ॥ ११.३३ ॥  
अग्निं दद्याल्लावकाख्ये पुटे च शुद्धः कल्को जायते षष्टिसंख्यैः ।  
शुद्धं तारं वेधितं वल्लकेन गद्याणं वै जायते शुद्धहेम ॥ ११.३४ ॥  
\<हेमकरणविधिः (९)\>  
अहिरिपुमहितुल्यं सारितं सूतराजे बलिवसगिरिचूर्णैः कान्तपात्रे सुदग्धम्
।  
सुविहितफणिभागैर्हेमगर्भेण बद्धो भुजगजितरसेन्द्रो वेधयेल्लक्षवेधी ॥ ११.३५ ॥  
\<हेमकरणविधिः (१०)\>  
द्वौ भागौ शुद्धताम्रस्य द्वौ भागौ शुद्धहेमजौ ।  
चतुर एव भागांश्च शुद्धतारस्य कारयेत् ॥ ११.३६ ॥  
अष्टौ भागाः प्रकर्तव्या रसकस्य प्रयत्नतः ।  
अन्धमूषागतं ध्मातं द्रावितं हेम जायते ॥ ११.३७ ॥  
\<हेमकरणविधिः (११)\>  
विदितागमवृद्धैर्हि पुटे पक्वं कनीयसि ।  
त्रिगुणं चूर्णनिर्बद्धं तारमायाति काञ्चनम् ॥ ११.३८ ॥  
\<हेमकरणविधिः (१२)\>  
पारदं पलमेकं तु प्रस्थार्धं शुद्धगन्धकम् ।  
किंशुपत्ररसेनैव रसैर्वा पुष्पसंभवैः ॥ ११.३९ ॥  
सूर्यातपे मर्दयेद्धि षण्मासावधिमात्रकम् ।  
षोडशांशेन रजतं विध्यते नात्र संशयः ॥ ११.४० ॥  
सप्तवर्णं भवेद्धेम हट्टविक्रययोग्यकम् ॥ ११.४१ ॥  
\<हेमकरणविधिः (१३)\>  
पारदं गंधकं शुल्वं माक्षिकं तुत्थकं तथा ।  
रसकं दरदं स्वर्ण- गैरिकं नवसादरम् ॥ ११.४२ ॥  
सूरक्षारं शिलां चैव समभागानि मर्दयेत् ।  
तदर्धं रसकं मुक्त्वा वज्रमूषे निरुन्धयेत् ॥ ११.४३ ॥  
यथा धूमो न निर्गच्छेत्तथा मुद्रां प्रदापयेत् ।  
तोलमेकं सुवर्णं हि जायते नात्र संशयः ॥ ११.४४ ॥  
घटिकातुर्यमात्रं हि ध्मापयेत्सततं भिषक् ॥ ११.४५ ॥  
\<हेमकरणविधिः (१४)\>  
स्वल्पवर्णसुवर्णस्य गद्याणैकस्य मुद्रिका ।  
माक्षिकं रसकं तुत्थं गैरिकं नवसादरम् ॥ ११.४६ ॥  
सूरक्षारं सदरदं टङ्कणेन समन्वितम् ।  
प्रतिवल्लद्वयं कुर्यात्कासमर्दप्रसूनकैः ॥ ११.४७ ॥  
स्त्रीदुग्धेन च संमर्द्य लेपयेत्तेन मुद्रिकाम् ।  
सोरक्षारं सदरदं टंकणेन समन्वितम् ॥ ११.४८ ॥  
सैंधवस्य च भागैकमिष्टिकाभागयुग्मकम् ।  
स्थालिकायन्त्रमध्यस्थं मध्ये संस्थाप्य मुद्रिकाम् ॥ ११.४९ ॥  
यामत्रितयपर्यन्तं वह्निं कुर्यात्प्रयत्नतः ।  
स्वांगशीतं ततः कृत्वा मुद्रिकां तां समुद्धरेत् ।  
वेदवर्णास्तु संघर्षाद्वर्धन्ते नात्र संशयः ॥ ११.५० ॥  
\<हेमकरणविधिः (१५)\>  
घोषाकृष्टं तु यत्ताम्रं रजतेन समन्वितम् ।  
तीक्ष्णचूर्णं सदरदं घृष्टं कन्यारसेन वै ॥ ११.५१ ॥  
पश्चाद्विधेया गुटिकाः सूक्ष्माश्चैवाढकीसमाः ।  
वापिता द्राविते द्रव्ये सर्वं ताम्रं तु संक्षिपेत् ॥ ११.५२ ॥  
रूप्यमानं समुत्तार्य समहेम्ना च गालयेत् ।  
जायते दशवर्णं तु सत्यमेतदुदीरितम् ॥ ११.५३ ॥  
\<हेमकरणविधिः (१६)\>  
ताम्रे सप्तगुणं नागं वाहितं पुनरेव हि ।  
तेन ताम्रेण रसकं सप्तवारं च वाहयेत् ॥ ११.५४ ॥  
स्वर्णवर्णं हि तत्ताम्रं जायते नात्र संशयः ॥ ११.५५ ॥  
\<हेमकरणविधिः (१७)\>  
भूनागसत्त्वमूषायां द्रावयेत्स्वर्णमुत्तमम् ।  
ताप्यसत्वेन संयुक्तं शतवारं पुनः पुनः ।  
जपापुष्पनिभं स्वर्णं जायते नात्र संशयः ॥ ११.५६ ॥  
\<हेमकरणविधिः (१८)\>  
दशवर्णस्य गद्याणे रक्तं तद्धेमवल्लकम् ।  
द्वौ वर्णौ वर्धतः सम्यखट्टविक्रययोग्यकम् ॥ ११.५७ ॥  
\<हेमकरणविधिः (१९)\>  
पुष्पकासीसकं रम्यं मर्दयेदर्कपत्रजे ।  
रसेऽथ च चक्रिकां कुर्याद्रसकस्य पलोन्मिताम् ॥ ११.५८ ॥  
वेष्टितां पूर्वकल्केन रविघर्मेण शोषयेत् ।  
त्रिंशद्वनोपलैः सम्यक्पुटान्येवं हि विंशतिः ॥ ११.५९ ॥  
षोडशांशेन रजतं विध्यते नात्र संशयः ।  
सप्तवर्णसवर्णं हि जायते नात्र संशयः ॥ ११.६० ॥  
\<हेमकरणविधिः (२०)\>  
सूतको द्विपलः कार्यः सुम्बिलश्च चतुष्पलः ।  
चतुष्टंकमिता कार्या स्फटिकी निर्मला शुभा ॥ ११.६१ ॥  
वृश्चिकालीरसे घृष्टा दिनमेकं तु वार्तिकैः ।  
पश्चाच्च शोषयेत्सर्वं यन्त्रे डमरुके न्यसेत् ॥ ११.६२ ॥  
गैरिकं स्थापयेत्पूर्वं खटिकां च तथोपरि ।  
तन्मध्ये गर्तकं कृत्वा गर्तके नवसादरम् ॥ ११.६३ ॥  
टङ्कमानं प्रकर्तव्यं तस्योपरि च सूतकम् ।  
सूतकोपरि सारं हि पूर्वोक्तं टंकमानकम् ॥ ११.६४ ॥  
मुद्रां कृत्वा शोषयित्वा पश्चाच्चुल्ल्यां निवेशयेत् ।  
अग्निं कुर्यात्प्रयत्नेन यामषोडशमात्रकं ॥ ११.६५ ॥  
स्वांगशीतं समुत्तार्य ऊर्ध्वलग्नं तु ग्राहयेत् ।  
पश्चात्खल्वे निधायाथ वृश्चिकाल्या प्रमर्दयेत् ॥ ११.६६ ॥  
काचकूप्यां क्षिपेत्सर्वं कूपीं वालुकायन्त्रके ।  
वह्निं द्वादशभिर्यामैः कुर्याच्छीतं समाहरेत् ॥ ११.६७ ॥  
वल्लमात्रं ततो दद्यात्सार्धटङ्के सुताम्रके ।  
दृष्टप्रत्यययोगोऽयं नाथसुन्दरभाषितः ॥ ११.६८ ॥  
\<रौप्यकरणविधिः (१)\>  
लोहचूर्णं पलमितं सुमलक्षारमभ्रकम् ।  
टंकणं शाणमानं हि तैलेनैरण्डजेन वै ॥ ११.६९ ॥  
घर्षयेद्वटिकायुग्मं गोलं कृत्वा धमेत्ततः ।  
भस्त्रया ध्मापयेत्सम्यक्लोहं रसनिभं भवेत् ॥ ११.७० ॥  
तल्लोहं त्रिगुणं चैव रसकं कारयेत्सुधीः ।  
लोहं च रसकं पश्चाद्गालितं वज्रमूषया ॥ ११.७१ ॥  
लोहशेषं समुत्तार्य ताम्रे दद्याच्च वल्लकम् ।  
गद्याणके भवेत्तारं तत्तारं शुद्धतारके ॥ ११.७२ ॥  
अर्धभागे भवेच्छुद्धं तारं दोषविवर्जितम् ॥ ११.७३ ॥  
\<रौप्यकरणविधिः (२)\>  
खण्डं कर्षप्रमाणं हि सुमलक्षारकस्य हि ।  
वेष्टितं नरकेशेन द्रुते नागे निमज्जितम् ॥ ११.७४ ॥  
निर्वापितं निम्बुजले चैकविंशतिवारकम् ।  
द्रुते शुल्वस्य गद्याणे रक्तिकापञ्चमात्रकम् ॥ ११.७५ ॥  
कल्कं दद्यात्प्रयत्नेन तारवर्णं प्रजायते ।  
गद्याणे चतुरो वल्लान् रूप्यं दत्त्वा प्रगालयेत् ।  
जायते रुचिरं तारं सत्यमेतदुदीरितम् ॥ ११.७६ ॥  
\<रौप्यकरणविधिः (३)\>  
शंखं सुम्बलनामानं पलान्यष्टौ प्रकल्पयेत् ।  
गोजिह्वारससंमिश्रं दिनमेकं प्रमर्दयेत् ॥ ११.७७ ॥  
निम्बूरसेन धूर्तेन काकमाचीरसेन वै ।  
गृंजनस्य रसेनैव दिनमेकं प्रमर्दयेत् ॥ ११.७८ ॥  
अर्कदुग्धेन वै भाव्यं तैलेनैरण्डजेन च ।  
यवमात्रां गुटीं कृत्वा विशोष्य चातपे खरे ॥ ११.७९ ॥  
काचकूप्यां विनिक्षिप्य मुद्रयेत्कूपिकामुखं ।  
संस्थाप्य वालुकायन्त्रे पचेत्षोडशयामकम् ॥ ११.८० ॥  
स्वांगशीतं समुत्तार्य ग्राह्यं सत्वं तदूर्ध्वगम् ।  
सत्त्वं गद्याणमेकं तु तन्मात्रं तारसंपुटम् ॥ ११.८१ ॥  
सूतं गद्याणकं स्वच्छं टंकणं वल्लपञ्चकम् ।  
सूतमात्रं क्षारसत्त्वं सर्वं चैकत्र मर्दितम् ॥ ११.८२ ॥  
स्वरसेन तु केतक्या गोलं कृत्वा विशोषितम् ।  
तारसंपुटमध्ये तु धारितं तं च गोलकम् ॥ ११.८३ ॥  
पश्चात्ताम्रकृतां मूषामष्टवल्लमितां शुभाम् ।  
शरावसंपुटस्यान्तर्धारयेत्तदनंतरम् ॥ ११.८४ ॥  
धान्याभ्रं तुल्यं पंकेन कृत्वा श्रावं तु पूरयेत् ।  
वाराहाख्यपुटैकेन जायते कल्क उत्तमः ॥ ११.८५ ॥  
ताम्रं द्वादशवल्लं हि रूप्यं वल्लद्वयं तथा ।  
वंगं वल्लमितं शुद्धं सर्वमेकत्र गालयेत् ॥ ११.८६ ॥  
चतुर्गुञ्जाप्रमाणं हि दापयेन्मतिमान् भिषक् ।  
जायते प्रवरं तारं सत्यमेतदुदीरितम् ॥ ११.८७ ॥  
\<रौप्यकरणविधिः (४)\>  
अस्थिभक्षमलबंगमारितं तालकाभ्रविषसूतटंकणम् ।  
वज्रिभानुपयसा सुभावितं स्यान्नरेन्द्र शुभतारपर्वतम् ॥ ११.८८ ॥  
\<रौप्यकरणविधिः (५)\>  
वंगं तालकमभ्रकं शशिरसं तीक्ष्णं विषं टंकणं ।  
त्रैवारेण च मूकमूषधमितं विन्दन्ति चन्द्रप्रभम् ॥ ११.८९ ॥  
आरं द्वादशभागमष्टरविणो बीजं चतुर्थांशकम् ।  
भूगण्डादिसमस्तदोषरहितं श्रीपूज्यपादोदितम् ॥ ११.९० ॥  
\<रौप्यकरणविधिः (६)\>  
पारदस्य त्रयो भागा भागैकं रजतस्य हि ।  
निम्बूरसेन संमर्द्य पिष्टीं कृत्वा प्रयत्नतः ॥ ११.९१ ॥  
कांजिकेन तु तां पिष्टीं स्तम्भयेद्वासरत्रयम् ।  
सारयेद्बंगमध्ये तु सूतकं तदनंतरम् ॥ ११.९२ ॥  
सारितं सूतकं तेन तालसत्त्वेन साधयेत् ।  
तेन वेध्यं द्रुतं ताम्रं षोडशांशेन यत्नतः ॥ ११.९३ ॥  
जायते प्रवरं तारं चंद्रनक्षत्रसन्निभम् ॥ ११.९४ ॥  
\<रौप्यकरणविधिः (७)\>  
सूतकस्य त्रयो भागा बंगं भागद्वयं तथा ।  
मर्दयेद्दिनमेकं तु कांजिकेन समन्वितम् ॥ ११.९५ ॥  
सर्वेभ्यस्त्रिगुणेनाथ सुम्बलेन प्रमर्दयेत् ।  
स्नुह्यर्कदुग्धेन समं भावयेद्वासरत्रयम् ॥ ११.९६ ॥  
यवप्रमाणां गुटिकां रवितापेन शोषिताम् ।  
काचकूप्यां निधायाथ वह्निं कुर्यात्प्रयत्नतः ॥ ११.९७ ॥  
यामषोडशपर्यंतं वालुकायंत्रके पचेत् ।  
स्वांगशीतं समुद्धृत्य चोर्ध्वगं सत्वमाहरेत् ॥ ११.९८ ॥  
षोडशांशेन शुल्बं हि कुन्तवेधेन वेधयेत् ।  
जायते प्रवरं तारं हट्टविक्रययोग्यकम् ॥ ११.९९ ॥  
\<रौप्यकरणविधिः (८)\>  
पलाष्टमात्रं तालं तु द्विकर्षप्रमितं रसम् ।  
निम्बूरसेन संमर्द्यं वासरैकं प्रयत्नतः ॥ ११.१०० ॥  
पश्चात्तं मर्दयेद्धीमान् तैलेनैरण्डजेन वै ।  
वालुकायन्त्रमध्यस्थं पचेद्यामांस्तु षोडश ॥ ११.१०१ ॥  
पश्चात्सत्त्वं समुद्धृत्य मर्दयेदेकवासरम् ।  
अतसीतिलतैलेन काचकूप्यां निधापयेत् ॥ ११.१०२ ॥  
पूर्ववत्पाचयेद्वह्नौ स्वांगशीतं समुद्धरेत् ।  
अनेनैव प्रकारेण पुनरेवं तु कारयेत् ॥ ११.१०३ ॥  
कूपीतलस्थितं सत्त्वं ग्राह्यं चेत्प्रवरं सदा ।  
षोडशांशेन शुल्बस्य वेधं कुर्यान्न संशयः ॥ ११.१०४ ॥  
\<रौप्यकरणविधिः (९)\>  
पारदं टंकमानं तु लवणं द्विगुणं तथा ।  
खल्वे विमर्दयेत्तावद्यावन्नष्टो रसो भवेत् ॥ ११.१०५ ॥  
ताम्रं गद्याणकं शुद्धं बंगं वल्लमितं कुरु ।  
द्रुते ताम्रेऽथ लवणं सूतकेन समन्वितम् ॥ ११.१०६ ॥  
माषमात्रं प्रदातव्यं चतुर्थांशेन रूप्यकम् ।  
तद्रूप्ये मर्दितं सूतं क्षेप्तव्यं जलयन्त्रके ॥ ११.१०७ ॥  
तत्त्रयोदशकं रूप्यं जायते नात्र संशयः ॥ ११.१०८ ॥  
\<रौप्यकरणविधिः (१०)\>  
तालेन निहतं बंगं तद्बंगेन तु रूप्यकम् ।  
पचेद्यामाष्टकं सम्यक्कल्क एवं प्रजायते ।  
वल्लं गद्याणके दद्याद्बंगं स्तम्भयते ध्रुवम् ॥ ११.१०९ ॥  
\<रौप्यकरणविधिः (११)\>  
दरदं खण्डशः कृत्वा टंकत्रयमितं पृथक् ।  
वज्रीक्षीरेण तत्स्वेद्यं दोलायंत्रेण वार्तिकैः ॥ ११.११० ॥  
तारचूर्णं समं लेप्यं लुङ्गतोयसमं तथा ।  
गोवरैः पाचयेत्स्वल्पमेव द्वादशयामकम् ॥ ११.१११ ॥  
पिष्टिस्तम्भो भवेत्तेन पश्चात्ताररजः पृथक् ।  
कुर्याद्दरदखण्डेन समं सीसं च दापयेत् ॥ ११.११२ ॥  
गालयेन्मूषिकामध्ये शीतं कृत्वा तु खोटकम् ।  
भस्म मूषोपरि न्यस्य ध्मापयेच्च शनैः शनैः ॥ ११.११३ ॥  
शुद्धशङ्खनिभं रूप्यं निष्कमात्रं हि निःसरेत् ॥ ११.११४ ॥  
\<रौप्यकरणविधिः (१२)\>  
द्विपलं शुद्धसूतं च द्विपलं रसकस्य च ।  
तालकं च पलद्वंद्वं सुर्मिलं युग्ममात्रकम् ॥ ११.११५ ॥  
कूप्यामारोपयेत्सर्वं मुखं ताम्रेण रुन्धयेत् ।  
वालुकायन्त्रके सम्यक्पचेद्द्वादशयामकम् ॥ ११.११६ ॥  
कूपीमुखे तु यल्लग्नं सत्त्वं ग्राह्यं प्रयत्नतः ।  
शुल्बे षोडशवेधेन कारयेद्रजतं वरम् ॥ ११.११७ ॥  
\<रौप्यकरणविधिः (१३)\>  
सूतकं पलमेकं तु शंखाभं सुर्मिलं पलम् ।  
एरण्डतैले घृष्टं तद्धारितं खर्परे वरे ॥ ११.११८ ॥  
अन्धितं ताम्रपात्रेण मुद्रितं सुदृढं कृतम् ।  
पश्चाच्चुल्ल्यां समारोप्य वह्निं कुर्याच्छनैः शनैः ॥ ११.११९ ॥  
सार्धं यामं ततः पाच्यं स्वांगशीतं समुद्धरेत् ।  
ताम्रपात्रे तु यल्लग्नं सर्वं सत्त्वं समाहरेत् ॥ ११.१२० ॥  
घृताक्तं टंकणोपेतं गालितं मूषिकामुखे ।  
देयं तद्वल्लमात्रं हि द्रुते ताम्रे तु सत्त्वकम् ॥ ११.१२१ ॥  
शंखाभं जायते तारं नात्र कार्या विचारणा ॥ ११.१२२ ॥  
\<रौप्यकरणविधिः (१४)\>  
तालं ताम्रं रीतिघोषं समांशं कुर्यादेवं गालितं ढालितं हि ।  
अम्ले वर्गे सप्तवारं प्रढाल्य पश्चाद्योज्यं तुल्यभागे च रूप्ये ।  
शुद्धं रूप्यं षोडशाख्यं हि सम्यक्जातं दृष्टं नानृतं सत्यमेतत् ॥ ११.१२३ ॥  
\<रौप्यकरणविधिः (१५)\>  
श्वेतं सौवीरकं शुद्धं पाचितं विषमुष्टिना ।  
स्वच्छे सूतवरे वल्लं निक्षिप्तं रूप्यकृद्भवेत् ॥ ११.१२४ ॥  
\<रौप्यकरणविधिः (१६)\>  
शुद्धस्फटिकसंकाशं सुर्मिलं दृश्यते क्वचित् ।  
मृत्खर्परे पाचितं हि निम्बूकद्रवसंयुतम् ॥ ११.१२५ ॥  
घटिकाद्वयमानेन शुद्धकल्कः प्रजायते ।  
चतुःषष्ट्यंशमानेन वेधयेच्छुल्बकं शुभम् ॥ ११.१२६ ॥  
जायते प्रवरं तारं सर्वदोषविवर्जितम् ॥ ११.१२७ ॥  
\<रौप्यकरणविधिः (१७)\>  
सप्तधातुमयी मूषा क्षारभस्मप्रपूरिता ।  
कदल्याः क्षारकेणैव तथापामार्गसंभवैः ॥ ११.१२८ ॥  
मध्ये पारदकं मुक्त्वा पुनरेवं प्रपूरयेत् ।  
अनेन विधिना पूर्या द्वितीया मूषिका शुभा ॥ ११.१२९ ॥  
मुद्रितव्या प्रयत्नेन गोवरे पुटके न्यसेत् ।  
सूतकं बन्धमायाति वङ्गाभं तु प्रजायते ।  
द्रुतद्रावं घातसहं दृष्टमेवं मया खलु ॥ ११.१३० ॥  
\<कृत्रिममौक्तिककरणम्\>  
नेत्राण्याहृत्य मत्स्यानां पक्त्वा दुग्धेन यामकम् ।  
पश्चादाकृष्णकणकानाकृष्य किल कण्डयेत् ॥ ११.१३१ ॥  
तानि शालिसमेतानि तावच्छुभ्राणि कारयेत् ।  
पश्चादिष्टिकचूर्णेन हस्ते कृत्वा प्रमर्दयेत् ॥ ११.१३२ ॥  
मौक्तिकानि हि जायन्ते कृतान्येवं मया खलु ॥ ११.१३३ ॥  
\<सूक्ष्ममौक्तिकेभ्यो बृहन्मौक्तिककरणम्\>  
मूषिकां कारयेच्छुद्धां स्फाटिकीं दहनोपलाम् ।  
मौक्तिकानि तु सूक्ष्माणि निम्बूद्रावे निधापयेत् ॥ ११.१३४ ॥  
अहोरात्रेण सर्वाणि नवनीतसमानि च ।  
तस्य पंकस्य गुटिकां मसृणां तु प्रकारयेत् ॥ ११.१३५ ॥  
पश्चात्तां मूषिकामध्ये चित्राघर्मे द्वियामकम् ।  
चत्वारि कांस्यभाण्डानि चतुर्दिक्षु गतानि च ॥ ११.१३६ ॥  
अर्भकाः पातयेत्सर्वाः मध्यभाजनकोपरि ।  
बध्यते मौक्तिकं श्रेष्ठ- तरं सर्वगुणैर्युतम् ॥ ११.१३७ ॥  
\<कृत्रिमप्रवालकरणम्\>  
शुद्धशङ्खस्य चूर्णं हि सूक्ष्मं कृत्वा प्रयत्नतः ।  
अर्धभागं च दरदं चूर्णयेन्मतिमांस्ततः ॥ ११.१३८ ॥  
सद्यः सूताविकक्षीरं तेन दुग्धेन मर्दयेत् ।  
वर्तिं विधाय मतिमान् कार्पासास्थिषु स्वेदयेत् ॥ ११.१३९ ॥  
स्वांगशीतं समुत्तार्य प्रवालं रुचिरं भवेत् ॥ ११.१४० ॥




\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_


अध्याय ११

अथातः सम्प्रवक्ष्यामि धातूनां कौतुकं परं ।  
स्वानुभूतं मया किंचित्श्रुतं वा शास्त्रतः खलु ।  
तदहं सम्प्रवक्ष्यामि यत्कृत्वा ना सुखी भवेत् ॥ ११.१ ॥  
\<हेमकरणविधिः (१)\>  
रसकं दरदं ताप्यं गगनं कुनटी समम् ।  
रक्तस्नुहीपयोभिश्च मर्दयेद्दिनसप्तकम् ॥ ११.२ ॥  
जलयंत्रेण वै पाच्यं चतुर्विंशतियामकम् ।  
तेन वेध्यं द्रुतं ताम्रं तारं वा नागमेव वा ॥ ११.३ ॥  
सहस्रवेधी तत्कल्को जायते नात्र संशयः ॥ ११.४ ॥  
\<हेमकरणविधिः (२)\>  
एकभागस्तथा सूतो वज्रवल्ल्याथ मर्दितः ।  
खल्वे त्रिनेम्याः स्वरसे पञ्चभागसमन्विते ॥ ११.५ ॥  
वेत्रयष्ट्या च रागिण्या पीतकल्कं प्रजायते ।  
षोडशांशेन दातव्यं द्रुते ताम्रं सुशोधिते ॥ ११.६ ॥  
जायते प्रवरं हेम शुद्धं वर्णचतुर्दशम् ॥ ११.७ ॥  
\<हेमकरणविधिः (३)\>  
सुवर्णमाक्षिकं स्वेद्यं कांजिके दिवसत्रयम् ।  
चर्मरङ्ग्या रसेनैव मर्दयेद्दिनसप्तकम् ।  
जलेन धौतं तावच्च यावद्धेमनिभं भवेत् ॥ ११.८ ॥  
\<हेमकरणविधिः (४)\>  
दरदं रोमदेशीयं गोमूत्रेणैव स्वेदयेत् ।  
दोलायंत्रे चतुर्यामं पश्चाच्छुद्धतमो भवेत् ॥ ११.९ ॥  
मनःशिला पद्मनिभा रक्ता चैव सुशोभना ।  
स्वेदिता मुनिपुष्पस्य रसेनैव तु दोलया ॥ ११.१० ॥  
याममर्धमितं शुद्धा सर्वकार्येषु योजयेत् ।  
नवसारस्तथा सूतः शोधितोऽग्निसहः खलु ॥ ११.११ ॥  
समभागानि सर्वाणि मर्दयेन्निम्बुकै रसैः ।  
मातलुंगरसेनैव कुमारीस्वरसेन च ॥ ११.१२ ॥  
सूर्यातपे विमर्द्योऽसौ पाचितो जलयन्त्रके ।  
दिनानि त्रीणि तीव्राग्नौ ततस्तदवतारयेत् ॥ ११.१३ ॥  
शतांशं वेधयेत्तारं शुद्धं हेम प्रजायते ।  
जलभेदो यदा न स्यान्नात्र कार्या विचारणा ॥ ११.१४ ॥  
\<हेमकरणविधिः (५)\>  
शिलया मारितं नागं कुमार्याः स्वरसेन च ।  
पुटद्वादशयोगेन नागभस्म प्रजायते ॥ ११.१५ ॥  
शतसंख्यानि वै कुर्यात्पुटान्येवं शरावके ।  
कुमार्याः स्वरसेनैव भावयेद्दिनसप्तकम् ॥ ११.१६ ॥  
पूर्ववत्पुटनं कार्यं शतसङ्ख्यामितं तथा ।  
सूतभस्म शिला ताल- समं चेन्नागभस्मकम् ॥ ११.१७ ॥  
त्रिंशद्वनोपलैर्दद्यात्पुटं वाराहसंज्ञितम् ।  
अनेन विधिना सम्यक्शतसंख्यानि दापयेत् ॥ ११.१८ ॥  
पुटान्येवं कृते त्रीणि शतानि द्वादशाधिकम् ।  
पश्चाद्दृढे काचमये कूपे द्वात्रिंशयामकम् ॥ ११.१९ ॥  
वालुकाग्निं प्रदद्याच्च स्वांगशीतं समुद्धरेत् ।  
तलभस्म गृहीतव्यं वेधयेच्छुल्बतारके ॥ ११.२० ॥  
शुद्धहेम भवेत्तेन नात्र कार्या विचारणा ।  
दृष्टप्रत्यययोगोऽयं कथितो नात्र संशयः ॥ ११.२१ ॥  
\<हेमकरणविधिः (६)\>  
गोमूत्रे काञ्जिके चाथ कुलत्थे वासरत्रयम् ।  
ताप्यकं स्वेदयेत्पश्चाल्लोहपात्रे प्रमर्दयेत् ॥ ११.२२ ॥  
तप्तखल्वेन संमर्द्य सेचयेन्निम्बुजद्रवैः ।  
सैन्धवं दापयेत्पश्चाच्चतुर्थांशं विशेषतः ॥ ११.२३ ॥  
भागैकं ताप्यकं सूताद्भागांस्त्रीनेव कारयेत् ।  
मर्दयेन्निम्बुनीरेण शुद्धवस्त्रेण गालयेत् ॥ ११.२४ ॥  
वस्त्रे लग्ना तु या पिष्टी ग्राहयेत्तां भिषग्वरः ।  
एवं कृते द्विस्त्रिवारं ताप्यसत्वं ग्रसेद्रसः ॥ ११.२५ ॥  
पिष्ट्या गोलस्तु कर्तव्यो मूषायां ध्मापयेत्सुधीः ।  
इन्द्रगोपनिभं ग्राह्यं ताप्यसत्वं सुशोभनम् ॥ ११.२६ ॥  
हीनवर्णसुवर्णेऽपि गद्याणे वल्लमात्रकम् ।  
तुत्थकं वल्लमात्रं च दत्त्वा हेम प्रगालयेत् ॥ ११.२७ ॥  
तत्सुवर्णस्य पत्राणि कार्याण्येवं प्रलेपयेत् ।  
तुत्थकं बीजपूरस्य रसेनापि प्रमर्दयेत् ॥ ११.२८ ॥  
गैरिकेण समं कृत्वा हेमपत्राणि लेपयेत् ।  
मन्दवह्नौ च प्रपुटेत्द्वित्रिवारं प्रयत्नतः ॥ ११.२९ ॥  
कुङ्कुमाभं सुवर्णं हि जायते नात्र संशयः ।  
वार्तिकेन्द्राः कुरुध्वं हि सत्यं गुरुवचो यथा ॥ ११.३० ॥  
द्वौ वर्णौ वर्धते सम्यक्नात्र कार्या विचारणा ॥ ११.३१ ॥  
\<हेमकरणविधिः (७)\>  
शुद्धं ताम्रं ताप्यचूर्णेन तुल्यं द्राव्यं पश्चाड्ढालयेल्लाकुचे हि ।  
गन्धाच्चूर्णं ताप्यताम्रावशेषं कृत्वा दद्याद्वल्लकं हीनवये ।  
वर्णोत्कर्षो जायते तेन सम्यक्सत्यं प्रोक्तं नन्दिना कौतुकाय ॥ ११.३२ ॥  
\<हेमकरणविधिः (८)\>  
ताप्यं नागं गन्धकं सूतराजो हिंगूलं वै हेम शुद्धं शिला च ।  
चूर्णं कृत्वा निक्षिपेत्काचकूप्यामापूर्यान्ते स्वै रसैः शाकजैर्वा ॥ ११.३३ ॥  
अग्निं दद्याल्लावकाख्ये पुटे च शुद्धः कल्को जायते षष्टिसंख्यैः ।  
शुद्धं तारं वेधितं वल्लकेन गद्याणं वै जायते शुद्धहेम ॥ ११.३४ ॥  
\<हेमकरणविधिः (९)\>  
अहिरिपुमहितुल्यं सारितं सूतराजे बलिवसगिरिचूर्णैः कान्तपात्रे सुदग्धम्
।  
सुविहितफणिभागैर्हेमगर्भेण बद्धो भुजगजितरसेन्द्रो वेधयेल्लक्षवेधी ॥ ११.३५ ॥  
\<हेमकरणविधिः (१०)\>  
द्वौ भागौ शुद्धताम्रस्य द्वौ भागौ शुद्धहेमजौ ।  
चतुर एव भागांश्च शुद्धतारस्य कारयेत् ॥ ११.३६ ॥  
अष्टौ भागाः प्रकर्तव्या रसकस्य प्रयत्नतः ।  
अन्धमूषागतं ध्मातं द्रावितं हेम जायते ॥ ११.३७ ॥  
\<हेमकरणविधिः (११)\>  
विदितागमवृद्धैर्हि पुटे पक्वं कनीयसि ।  
त्रिगुणं चूर्णनिर्बद्धं तारमायाति काञ्चनम् ॥ ११.३८ ॥  
\<हेमकरणविधिः (१२)\>  
पारदं पलमेकं तु प्रस्थार्धं शुद्धगन्धकम् ।  
किंशुपत्ररसेनैव रसैर्वा पुष्पसंभवैः ॥ ११.३९ ॥  
सूर्यातपे मर्दयेद्धि षण्मासावधिमात्रकम् ।  
षोडशांशेन रजतं विध्यते नात्र संशयः ॥ ११.४० ॥  
सप्तवर्णं भवेद्धेम हट्टविक्रययोग्यकम् ॥ ११.४१ ॥  
\<हेमकरणविधिः (१३)\>  
पारदं गंधकं शुल्वं माक्षिकं तुत्थकं तथा ।  
रसकं दरदं स्वर्ण- गैरिकं नवसादरम् ॥ ११.४२ ॥  
सूरक्षारं शिलां चैव समभागानि मर्दयेत् ।  
तदर्धं रसकं मुक्त्वा वज्रमूषे निरुन्धयेत् ॥ ११.४३ ॥  
यथा धूमो न निर्गच्छेत्तथा मुद्रां प्रदापयेत् ।  
तोलमेकं सुवर्णं हि जायते नात्र संशयः ॥ ११.४४ ॥  
घटिकातुर्यमात्रं हि ध्मापयेत्सततं भिषक् ॥ ११.४५ ॥  
\<हेमकरणविधिः (१४)\>  
स्वल्पवर्णसुवर्णस्य गद्याणैकस्य मुद्रिका ।  
माक्षिकं रसकं तुत्थं गैरिकं नवसादरम् ॥ ११.४६ ॥  
सूरक्षारं सदरदं टङ्कणेन समन्वितम् ।  
प्रतिवल्लद्वयं कुर्यात्कासमर्दप्रसूनकैः ॥ ११.४७ ॥  
स्त्रीदुग्धेन च संमर्द्य लेपयेत्तेन मुद्रिकाम् ।  
सोरक्षारं सदरदं टंकणेन समन्वितम् ॥ ११.४८ ॥  
सैंधवस्य च भागैकमिष्टिकाभागयुग्मकम् ।  
स्थालिकायन्त्रमध्यस्थं मध्ये संस्थाप्य मुद्रिकाम् ॥ ११.४९ ॥  
यामत्रितयपर्यन्तं वह्निं कुर्यात्प्रयत्नतः ।  
स्वांगशीतं ततः कृत्वा मुद्रिकां तां समुद्धरेत् ।  
वेदवर्णास्तु संघर्षाद्वर्धन्ते नात्र संशयः ॥ ११.५० ॥  
\<हेमकरणविधिः (१५)\>  
घोषाकृष्टं तु यत्ताम्रं रजतेन समन्वितम् ।  
तीक्ष्णचूर्णं सदरदं घृष्टं कन्यारसेन वै ॥ ११.५१ ॥  
पश्चाद्विधेया गुटिकाः सूक्ष्माश्चैवाढकीसमाः ।  
वापिता द्राविते द्रव्ये सर्वं ताम्रं तु संक्षिपेत् ॥ ११.५२ ॥  
रूप्यमानं समुत्तार्य समहेम्ना च गालयेत् ।  
जायते दशवर्णं तु सत्यमेतदुदीरितम् ॥ ११.५३ ॥  
\<हेमकरणविधिः (१६)\>  
ताम्रे सप्तगुणं नागं वाहितं पुनरेव हि ।  
तेन ताम्रेण रसकं सप्तवारं च वाहयेत् ॥ ११.५४ ॥  
स्वर्णवर्णं हि तत्ताम्रं जायते नात्र संशयः ॥ ११.५५ ॥  
\<हेमकरणविधिः (१७)\>  
भूनागसत्त्वमूषायां द्रावयेत्स्वर्णमुत्तमम् ।  
ताप्यसत्वेन संयुक्तं शतवारं पुनः पुनः ।  
जपापुष्पनिभं स्वर्णं जायते नात्र संशयः ॥ ११.५६ ॥  
\<हेमकरणविधिः (१८)\>  
दशवर्णस्य गद्याणे रक्तं तद्धेमवल्लकम् ।  
द्वौ वर्णौ वर्धतः सम्यखट्टविक्रययोग्यकम् ॥ ११.५७ ॥  
\<हेमकरणविधिः (१९)\>  
पुष्पकासीसकं रम्यं मर्दयेदर्कपत्रजे ।  
रसेऽथ च चक्रिकां कुर्याद्रसकस्य पलोन्मिताम् ॥ ११.५८ ॥  
वेष्टितां पूर्वकल्केन रविघर्मेण शोषयेत् ।  
त्रिंशद्वनोपलैः सम्यक्पुटान्येवं हि विंशतिः ॥ ११.५९ ॥  
षोडशांशेन रजतं विध्यते नात्र संशयः ।  
सप्तवर्णसवर्णं हि जायते नात्र संशयः ॥ ११.६० ॥  
\<हेमकरणविधिः (२०)\>  
सूतको द्विपलः कार्यः सुम्बिलश्च चतुष्पलः ।  
चतुष्टंकमिता कार्या स्फटिकी निर्मला शुभा ॥ ११.६१ ॥  
वृश्चिकालीरसे घृष्टा दिनमेकं तु वार्तिकैः ।  
पश्चाच्च शोषयेत्सर्वं यन्त्रे डमरुके न्यसेत् ॥ ११.६२ ॥  
गैरिकं स्थापयेत्पूर्वं खटिकां च तथोपरि ।  
तन्मध्ये गर्तकं कृत्वा गर्तके नवसादरम् ॥ ११.६३ ॥  
टङ्कमानं प्रकर्तव्यं तस्योपरि च सूतकम् ।  
सूतकोपरि सारं हि पूर्वोक्तं टंकमानकम् ॥ ११.६४ ॥  
मुद्रां कृत्वा शोषयित्वा पश्चाच्चुल्ल्यां निवेशयेत् ।  
अग्निं कुर्यात्प्रयत्नेन यामषोडशमात्रकं ॥ ११.६५ ॥  
स्वांगशीतं समुत्तार्य ऊर्ध्वलग्नं तु ग्राहयेत् ।  
पश्चात्खल्वे निधायाथ वृश्चिकाल्या प्रमर्दयेत् ॥ ११.६६ ॥  
काचकूप्यां क्षिपेत्सर्वं कूपीं वालुकायन्त्रके ।  
वह्निं द्वादशभिर्यामैः कुर्याच्छीतं समाहरेत् ॥ ११.६७ ॥  
वल्लमात्रं ततो दद्यात्सार्धटङ्के सुताम्रके ।  
दृष्टप्रत्यययोगोऽयं नाथसुन्दरभाषितः ॥ ११.६८ ॥  
\<रौप्यकरणविधिः (१)\>  
लोहचूर्णं पलमितं सुमलक्षारमभ्रकम् ।  
टंकणं शाणमानं हि तैलेनैरण्डजेन वै ॥ ११.६९ ॥  
घर्षयेद्वटिकायुग्मं गोलं कृत्वा धमेत्ततः ।  
भस्त्रया ध्मापयेत्सम्यक्लोहं रसनिभं भवेत् ॥ ११.७० ॥  
तल्लोहं त्रिगुणं चैव रसकं कारयेत्सुधीः ।  
लोहं च रसकं पश्चाद्गालितं वज्रमूषया ॥ ११.७१ ॥  
लोहशेषं समुत्तार्य ताम्रे दद्याच्च वल्लकम् ।  
गद्याणके भवेत्तारं तत्तारं शुद्धतारके ॥ ११.७२ ॥  
अर्धभागे भवेच्छुद्धं तारं दोषविवर्जितम् ॥ ११.७३ ॥  
\<रौप्यकरणविधिः (२)\>  
खण्डं कर्षप्रमाणं हि सुमलक्षारकस्य हि ।  
वेष्टितं नरकेशेन द्रुते नागे निमज्जितम् ॥ ११.७४ ॥  
निर्वापितं निम्बुजले चैकविंशतिवारकम् ।  
द्रुते शुल्वस्य गद्याणे रक्तिकापञ्चमात्रकम् ॥ ११.७५ ॥  
कल्कं दद्यात्प्रयत्नेन तारवर्णं प्रजायते ।  
गद्याणे चतुरो वल्लान् रूप्यं दत्त्वा प्रगालयेत् ।  
जायते रुचिरं तारं सत्यमेतदुदीरितम् ॥ ११.७६ ॥  
\<रौप्यकरणविधिः (३)\>  
शंखं सुम्बलनामानं पलान्यष्टौ प्रकल्पयेत् ।  
गोजिह्वारससंमिश्रं दिनमेकं प्रमर्दयेत् ॥ ११.७७ ॥  
निम्बूरसेन धूर्तेन काकमाचीरसेन वै ।  
गृंजनस्य रसेनैव दिनमेकं प्रमर्दयेत् ॥ ११.७८ ॥  
अर्कदुग्धेन वै भाव्यं तैलेनैरण्डजेन च ।  
यवमात्रां गुटीं कृत्वा विशोष्य चातपे खरे ॥ ११.७९ ॥  
काचकूप्यां विनिक्षिप्य मुद्रयेत्कूपिकामुखं ।  
संस्थाप्य वालुकायन्त्रे पचेत्षोडशयामकम् ॥ ११.८० ॥  
स्वांगशीतं समुत्तार्य ग्राह्यं सत्वं तदूर्ध्वगम् ।  
सत्त्वं गद्याणमेकं तु तन्मात्रं तारसंपुटम् ॥ ११.८१ ॥  
सूतं गद्याणकं स्वच्छं टंकणं वल्लपञ्चकम् ।  
सूतमात्रं क्षारसत्त्वं सर्वं चैकत्र मर्दितम् ॥ ११.८२ ॥  
स्वरसेन तु केतक्या गोलं कृत्वा विशोषितम् ।  
तारसंपुटमध्ये तु धारितं तं च गोलकम् ॥ ११.८३ ॥  
पश्चात्ताम्रकृतां मूषामष्टवल्लमितां शुभाम् ।  
शरावसंपुटस्यान्तर्धारयेत्तदनंतरम् ॥ ११.८४ ॥  
धान्याभ्रं तुल्यं पंकेन कृत्वा श्रावं तु पूरयेत् ।  
वाराहाख्यपुटैकेन जायते कल्क उत्तमः ॥ ११.८५ ॥  
ताम्रं द्वादशवल्लं हि रूप्यं वल्लद्वयं तथा ।  
वंगं वल्लमितं शुद्धं सर्वमेकत्र गालयेत् ॥ ११.८६ ॥  
चतुर्गुञ्जाप्रमाणं हि दापयेन्मतिमान् भिषक् ।  
जायते प्रवरं तारं सत्यमेतदुदीरितम् ॥ ११.८७ ॥  
\<रौप्यकरणविधिः (४)\>  
अस्थिभक्षमलबंगमारितं तालकाभ्रविषसूतटंकणम् ।  
वज्रिभानुपयसा सुभावितं स्यान्नरेन्द्र शुभतारपर्वतम् ॥ ११.८८ ॥  
\<रौप्यकरणविधिः (५)\>  
वंगं तालकमभ्रकं शशिरसं तीक्ष्णं विषं टंकणं ।  
त्रैवारेण च मूकमूषधमितं विन्दन्ति चन्द्रप्रभम् ॥ ११.८९ ॥  
आरं द्वादशभागमष्टरविणो बीजं चतुर्थांशकम् ।  
भूगण्डादिसमस्तदोषरहितं श्रीपूज्यपादोदितम् ॥ ११.९० ॥  
\<रौप्यकरणविधिः (६)\>  
पारदस्य त्रयो भागा भागैकं रजतस्य हि ।  
निम्बूरसेन संमर्द्य पिष्टीं कृत्वा प्रयत्नतः ॥ ११.९१ ॥  
कांजिकेन तु तां पिष्टीं स्तम्भयेद्वासरत्रयम् ।  
सारयेद्बंगमध्ये तु सूतकं तदनंतरम् ॥ ११.९२ ॥  
सारितं सूतकं तेन तालसत्त्वेन साधयेत् ।  
तेन वेध्यं द्रुतं ताम्रं षोडशांशेन यत्नतः ॥ ११.९३ ॥  
जायते प्रवरं तारं चंद्रनक्षत्रसन्निभम् ॥ ११.९४ ॥  
\<रौप्यकरणविधिः (७)\>  
सूतकस्य त्रयो भागा बंगं भागद्वयं तथा ।  
मर्दयेद्दिनमेकं तु कांजिकेन समन्वितम् ॥ ११.९५ ॥  
सर्वेभ्यस्त्रिगुणेनाथ सुम्बलेन प्रमर्दयेत् ।  
स्नुह्यर्कदुग्धेन समं भावयेद्वासरत्रयम् ॥ ११.९६ ॥  
यवप्रमाणां गुटिकां रवितापेन शोषिताम् ।  
काचकूप्यां निधायाथ वह्निं कुर्यात्प्रयत्नतः ॥ ११.९७ ॥  
यामषोडशपर्यंतं वालुकायंत्रके पचेत् ।  
स्वांगशीतं समुद्धृत्य चोर्ध्वगं सत्वमाहरेत् ॥ ११.९८ ॥  
षोडशांशेन शुल्बं हि कुन्तवेधेन वेधयेत् ।  
जायते प्रवरं तारं हट्टविक्रययोग्यकम् ॥ ११.९९ ॥  
\<रौप्यकरणविधिः (८)\>  
पलाष्टमात्रं तालं तु द्विकर्षप्रमितं रसम् ।  
निम्बूरसेन संमर्द्यं वासरैकं प्रयत्नतः ॥ ११.१०० ॥  
पश्चात्तं मर्दयेद्धीमान् तैलेनैरण्डजेन वै ।  
वालुकायन्त्रमध्यस्थं पचेद्यामांस्तु षोडश ॥ ११.१०१ ॥  
पश्चात्सत्त्वं समुद्धृत्य मर्दयेदेकवासरम् ।  
अतसीतिलतैलेन काचकूप्यां निधापयेत् ॥ ११.१०२ ॥  
पूर्ववत्पाचयेद्वह्नौ स्वांगशीतं समुद्धरेत् ।  
अनेनैव प्रकारेण पुनरेवं तु कारयेत् ॥ ११.१०३ ॥  
कूपीतलस्थितं सत्त्वं ग्राह्यं चेत्प्रवरं सदा ।  
षोडशांशेन शुल्बस्य वेधं कुर्यान्न संशयः ॥ ११.१०४ ॥  
\<रौप्यकरणविधिः (९)\>  
पारदं टंकमानं तु लवणं द्विगुणं तथा ।  
खल्वे विमर्दयेत्तावद्यावन्नष्टो रसो भवेत् ॥ ११.१०५ ॥  
ताम्रं गद्याणकं शुद्धं बंगं वल्लमितं कुरु ।  
द्रुते ताम्रेऽथ लवणं सूतकेन समन्वितम् ॥ ११.१०६ ॥  
माषमात्रं प्रदातव्यं चतुर्थांशेन रूप्यकम् ।  
तद्रूप्ये मर्दितं सूतं क्षेप्तव्यं जलयन्त्रके ॥ ११.१०७ ॥  
तत्त्रयोदशकं रूप्यं जायते नात्र संशयः ॥ ११.१०८ ॥  
\<रौप्यकरणविधिः (१०)\>  
तालेन निहतं बंगं तद्बंगेन तु रूप्यकम् ।  
पचेद्यामाष्टकं सम्यक्कल्क एवं प्रजायते ।  
वल्लं गद्याणके दद्याद्बंगं स्तम्भयते ध्रुवम् ॥ ११.१०९ ॥  
\<रौप्यकरणविधिः (११)\>  
दरदं खण्डशः कृत्वा टंकत्रयमितं पृथक् ।  
वज्रीक्षीरेण तत्स्वेद्यं दोलायंत्रेण वार्तिकैः ॥ ११.११० ॥  
तारचूर्णं समं लेप्यं लुङ्गतोयसमं तथा ।  
गोवरैः पाचयेत्स्वल्पमेव द्वादशयामकम् ॥ ११.१११ ॥  
पिष्टिस्तम्भो भवेत्तेन पश्चात्ताररजः पृथक् ।  
कुर्याद्दरदखण्डेन समं सीसं च दापयेत् ॥ ११.११२ ॥  
गालयेन्मूषिकामध्ये शीतं कृत्वा तु खोटकम् ।  
भस्म मूषोपरि न्यस्य ध्मापयेच्च शनैः शनैः ॥ ११.११३ ॥  
शुद्धशङ्खनिभं रूप्यं निष्कमात्रं हि निःसरेत् ॥ ११.११४ ॥  
\<रौप्यकरणविधिः (१२)\>  
द्विपलं शुद्धसूतं च द्विपलं रसकस्य च ।  
तालकं च पलद्वंद्वं सुर्मिलं युग्ममात्रकम् ॥ ११.११५ ॥  
कूप्यामारोपयेत्सर्वं मुखं ताम्रेण रुन्धयेत् ।  
वालुकायन्त्रके सम्यक्पचेद्द्वादशयामकम् ॥ ११.११६ ॥  
कूपीमुखे तु यल्लग्नं सत्त्वं ग्राह्यं प्रयत्नतः ।  
शुल्बे षोडशवेधेन कारयेद्रजतं वरम् ॥ ११.११७ ॥  
\<रौप्यकरणविधिः (१३)\>  
सूतकं पलमेकं तु शंखाभं सुर्मिलं पलम् ।  
एरण्डतैले घृष्टं तद्धारितं खर्परे वरे ॥ ११.११८ ॥  
अन्धितं ताम्रपात्रेण मुद्रितं सुदृढं कृतम् ।  
पश्चाच्चुल्ल्यां समारोप्य वह्निं कुर्याच्छनैः शनैः ॥ ११.११९ ॥  
सार्धं यामं ततः पाच्यं स्वांगशीतं समुद्धरेत् ।  
ताम्रपात्रे तु यल्लग्नं सर्वं सत्त्वं समाहरेत् ॥ ११.१२० ॥  
घृताक्तं टंकणोपेतं गालितं मूषिकामुखे ।  
देयं तद्वल्लमात्रं हि द्रुते ताम्रे तु सत्त्वकम् ॥ ११.१२१ ॥  
शंखाभं जायते तारं नात्र कार्या विचारणा ॥ ११.१२२ ॥  
\<रौप्यकरणविधिः (१४)\>  
तालं ताम्रं रीतिघोषं समांशं कुर्यादेवं गालितं ढालितं हि ।  
अम्ले वर्गे सप्तवारं प्रढाल्य पश्चाद्योज्यं तुल्यभागे च रूप्ये ।  
शुद्धं रूप्यं षोडशाख्यं हि सम्यक्जातं दृष्टं नानृतं सत्यमेतत् ॥ ११.१२३ ॥  
\<रौप्यकरणविधिः (१५)\>  
श्वेतं सौवीरकं शुद्धं पाचितं विषमुष्टिना ।  
स्वच्छे सूतवरे वल्लं निक्षिप्तं रूप्यकृद्भवेत् ॥ ११.१२४ ॥  
\<रौप्यकरणविधिः (१६)\>  
शुद्धस्फटिकसंकाशं सुर्मिलं दृश्यते क्वचित् ।  
मृत्खर्परे पाचितं हि निम्बूकद्रवसंयुतम् ॥ ११.१२५ ॥  
घटिकाद्वयमानेन शुद्धकल्कः प्रजायते ।  
चतुःषष्ट्यंशमानेन वेधयेच्छुल्बकं शुभम् ॥ ११.१२६ ॥  
जायते प्रवरं तारं सर्वदोषविवर्जितम् ॥ ११.१२७ ॥  
\<रौप्यकरणविधिः (१७)\>  
सप्तधातुमयी मूषा क्षारभस्मप्रपूरिता ।  
कदल्याः क्षारकेणैव तथापामार्गसंभवैः ॥ ११.१२८ ॥  
मध्ये पारदकं मुक्त्वा पुनरेवं प्रपूरयेत् ।  
अनेन विधिना पूर्या द्वितीया मूषिका शुभा ॥ ११.१२९ ॥  
मुद्रितव्या प्रयत्नेन गोवरे पुटके न्यसेत् ।  
सूतकं बन्धमायाति वङ्गाभं तु प्रजायते ।  
द्रुतद्रावं घातसहं दृष्टमेवं मया खलु ॥ ११.१३० ॥  
\<कृत्रिममौक्तिककरणम्\>  
नेत्राण्याहृत्य मत्स्यानां पक्त्वा दुग्धेन यामकम् ।  
पश्चादाकृष्णकणकानाकृष्य किल कण्डयेत् ॥ ११.१३१ ॥  
तानि शालिसमेतानि तावच्छुभ्राणि कारयेत् ।  
पश्चादिष्टिकचूर्णेन हस्ते कृत्वा प्रमर्दयेत् ॥ ११.१३२ ॥  
मौक्तिकानि हि जायन्ते कृतान्येवं मया खलु ॥ ११.१३३ ॥  
\<सूक्ष्ममौक्तिकेभ्यो बृहन्मौक्तिककरणम्\>  
मूषिकां कारयेच्छुद्धां स्फाटिकीं दहनोपलाम् ।  
मौक्तिकानि तु सूक्ष्माणि निम्बूद्रावे निधापयेत् ॥ ११.१३४ ॥  
अहोरात्रेण सर्वाणि नवनीतसमानि च ।  
तस्य पंकस्य गुटिकां मसृणां तु प्रकारयेत् ॥ ११.१३५ ॥  
पश्चात्तां मूषिकामध्ये चित्राघर्मे द्वियामकम् ।  
चत्वारि कांस्यभाण्डानि चतुर्दिक्षु गतानि च ॥ ११.१३६ ॥  
अर्भकाः पातयेत्सर्वाः मध्यभाजनकोपरि ।  
बध्यते मौक्तिकं श्रेष्ठ- तरं सर्वगुणैर्युतम् ॥ ११.१३७ ॥  
\<कृत्रिमप्रवालकरणम्\>  
शुद्धशङ्खस्य चूर्णं हि सूक्ष्मं कृत्वा प्रयत्नतः ।  
अर्धभागं च दरदं चूर्णयेन्मतिमांस्ततः ॥ ११.१३८ ॥  
सद्यः सूताविकक्षीरं तेन दुग्धेन मर्दयेत् ।  
वर्तिं विधाय मतिमान् कार्पासास्थिषु स्वेदयेत् ॥ ११.१३९ ॥  
स्वांगशीतं समुत्तार्य प्रवालं रुचिरं भवेत् ॥ ११.१४० ॥




\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अध्याय १२

\<वानरी वटी\>  
आत्मगुप्ताफलं शुष्कं निस्तुषं चाष्टपालिकम् ।  
माषस्याष्टपलं तद्वज्जलेन परिपेषितम् ॥ १२.१ ॥  
आर्द्रं कृत्वोभयं सम्यक्शिलापट्टेन पेषयेत् ।  
कुंकुमं केसरं चैव जातीपत्रं शतावरी ॥ १२.२ ॥  
गोक्षुरेक्षुरबीजानि लवंगं मरिचं कणा ।  
शृङ्गाटकं कर्षमितं कुर्यादेवं पृथक्पृथक् ॥ १२.३ ॥  
सूक्ष्मचूर्णं विधायाथ पूर्वपिष्टे निधापयेत् ।  
वटकान् कारयेत्पश्चात्कर्षमात्रान् विपाचयेत् ॥ १२.४ ॥  
घृतप्रस्थत्रयेणैव सुतलथ्य निमज्जयेत् ।  
माक्षिके घृतमाने वै मुखं रुन्ध्याद्दिनत्रयम् ॥ १२.५ ॥  
मध्वाज्यमिश्रितं भुञ्ज्यादेकैकं वटकं प्रगे ।  
सप्तकानि च पञ्चैवमाहारं मधुरं भजेत् ॥ १२.६ ॥  
दुग्धौदनं तथा रात्रौ क्षारमम्लं च वर्जयेत् ।  
रेतःक्षयी तथा क्लीबो गच्छेच्च प्रमदाशतम् ॥ १२.७ ॥  
अपुत्रः पुत्रमाप्नोति षण्ढोऽपि पुरुषायते ।  
दृष्टप्रत्यययोगोऽयं सत्यमेतदुदीरितम् ॥ १२.८ ॥  
\<शतावर्यादिवाजीकरोऽवलेहः (१)\>  
शतावरीं क्षीरविदारिकां च प्रस्थार्धमानां पृथगेव कुर्यात् ।  
रसं तथा शाल्मलिमध्यमूलात्प्रस्थं सितार्धाढकमत्र देयम् ॥ १२.९ ॥  
सुपाचितं वै मृदुवह्निना तथा दर्वीप्रलेपोऽपि हि जायते यथा ।  
त्वक्पत्रकैलाः सह केसरेण पलप्रमाणा हि ततो विदध्यात् ॥ १२.१० ॥  
लेहे सुशीते मधु बिल्वमात्रं प्रातः प्रभक्षेदिह कर्षमात्रम् ॥ १२.११ ॥  
\<शृङ्गातकादिवाजीकरोऽवलेहः (२)\>  
शृङ्गाटकस्यापि पलं विधेयं वाराहिकन्दश्च पलप्रमाणः ।  
चूर्णीकृतं गालितमेव वस्त्राद्भृष्टं तथाज्येन सितासमेतम् ॥ १२.१२ ॥  
लवंगकृष्णागरुकेशराणां पलं प्रदद्याद्दशभागदुग्धम् ।  
लेहं सुजातं खलु भक्षयेत्तत्कर्षप्रमाणं नितरां प्रभाते ।  
कामस्य बोधं कुरुते हि शीघ्रं नारीं रमेद्वै चटकायतेऽसौ ॥ १२.१३ ॥  
\<कामदीप्तिकरवाजीकरोऽवलेहः (३)\>  
शतावरीगोक्षुरदर्भमूलं शृङ्गाटकं नागबलात्मगुप्ते ।  
संचूर्ण्य सर्वं पृथगेव पालिकं क्षीरेण पाच्यं दशभागकेन ॥ १२.१४ ॥  
सिता प्रदेया दशपालिकात्र पाकं विदध्यादपि चाग्नियोगात् ।  
मधुप्लुतं भक्षितमर्धयामात्कामप्रदीप्तिं कुरुते सदैव ॥ १२.१५ ॥  
वीर्यस्य वृद्धिं जठराग्निवृद्धिं कामाग्निवृद्धिं सहसा करोति ॥ १२.१६ ॥  
\<माषादिवाजीकरोऽवलेहः (४)\>  
माषाणामात्मगुप्ताया बीजानामाढकं नवम् ।  
जीवकर्षभकौ जीवां मेदां वृद्धिं शतावरीम् ॥ १२.१७ ॥  
मधुकं चाश्वगन्धां च साधयेत्प्रसृतोन्मिताम् ।  
रसे तस्मिन्घृतप्रस्थं गव्यं दशगुणं पयः ॥ १२.१८ ॥  
विदारीस्वरसप्रस्थं प्रस्थमिक्षुरसस्य च ।  
दत्त्वा मृद्वग्निना साध्यं सिद्धसर्पिर्निधापयेत् ॥ १२.१९ ॥  
शर्करायास्तुगाक्षीर्याः क्षौद्रस्य च पृथक्पृथक् ।  
भागांश्चतुष्पलांस्तत्र पिप्पल्याश्चावपेत्पलम् ॥ १२.२० ॥  
पलं पूर्वमितो लीढ्वा ततोऽन्नमुपयोजयेत् ।  
यदीच्छेदक्षयं शुक्रं शेफसश्चोत्तमं बलम् ॥ १२.२१ ॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अध्याय १३

\<वीर्यस्तम्भकरी वटी\>  
श्रीवासमस्तकीनाग- केसरं च लवंगकम् ।  
कंकोलं तुलसीबीजं खुरासान्यहीफेनकम् ॥ १३.१ ॥  
जावित्रिकाब्धिशोषं च करभागुरुकुंकुमम् ।  
कङ्कोलकतुगाक्षीरी- जातीफलसमांशकान् ॥ १३.२ ॥  
सर्वाण्येवं विचूर्ण्याथ नालिकेरोदरे क्षिपेत् ।  
दुग्धमध्ये विपाच्यैनं दिनान्येवं हि पञ्च च ॥ १३.३ ॥  
नालिकेरफलाद्ग्राह्यं मर्दयेन्मधुना सह ।  
गुटिका कोलमात्रा हि भक्षणीया निशामुखे ॥ १३.४ ॥  
वीर्यस्तंभं करोत्युग्रं चतुर्यामावधिं तथा ॥ १३.५ ॥  
\<शुक्रस्तम्भकरी वटी\>  
लवंगं शुद्धकर्पूरं जातीपत्रं फलं तथा ।  
कुङ्कुमं स्वर्णबीजं च धूर्तपर्णं प्रसूनकम् ॥ १३.६ ॥  
मूलं त्वक्चाब्धिशोषस्य सर्वाण्येकत्र मर्दयेत् ।  
गोदुग्धे शोधनीयं च भागमेकं प्रकल्पयेत् ॥ १३.७ ॥  
भृङ्गीपत्त्रभवं चूर्णं भागैकं स्वर्णगैरिकम् ।  
भावनां पोस्ततोयेन एकविंशतिसंख्यया ॥ १३.८ ॥  
कारयेन्मतिमान् वैद्यः शुक्रस्तंभकरीं वटीम् ॥ १३.९ ॥  
\<रेतःस्तम्भकरी वटी\>  
जातीफलार्ककरहाटलवङ्गशुण्ठीकङ्कोलकेशरकणाहरिचन्दनानि एतैः समानमहिफेनमनेन चाभ्रं श्वेतं निधाय मधुना वटकान् विदध्यात् ।  
माषद्वयोन्मितममुं निशि भक्षयित्वा मृष्टं पयस्तदनु माहिषमाशु पीत्वा कुर्वन्तु कामुकजनाः प्रतिरुद्धपाताश्चेतांसि तानि चकितानि कलावतीनाम् ॥ १३.१० ॥  
\<वीर्यस्तम्भकरी लेपवटी\>  
स्कन्धदेशाच्च संजातं वीर्यं दर्दुरसंभवम् ।  
घनसारेण संयुक्तं करहाटस्य चूर्णकम् ॥ १३.११ ॥  
संमर्द्य कारयेच्चूर्णं वटीं मुद्गप्रमाणकाम् ।  
संघर्ष्य मुखतोयेन लिंगलेपं प्रकारयेत् ॥ १३.१२ ॥  
यामार्धं धारयेद्बिन्दुं सत्यं गुरुवचो यथा ॥ १३.१३ ॥  
\<शुक्रस्तम्भकचूर्णम्\>  
पोस्तकं पलमेकं वै शुंठीकर्षः सिता पलैका च ।  
कर्षमिता त्वक्पयसा पीतं रेतो ध्रुवं धत्ते ॥ १३.१४ ॥  
श्रीगङ्गाधरभक्तिसक्तमनसो विद्याविनोदाम्बुधेः श्रीगोडान्वयपद्मनाभसुधियस्तस्यात्मजेनाप्ययम् ।  
सद्वैद्येन यशोधरेण कविना विद्वज्जनानन्दकृद्ग्रन्थोऽयं ग्रथितः करोतु सततं सौख्यं सतां मानसे ॥ १३.१५ ॥  
देशानां सुरराष्ट्रमुत्तमतमं तत्रापि जीर्णाभिधः प्राकारोऽस्ति स वेदशास्त्रनिरतैर्विप्रैश्च संशोभितः ।  
तस्मिन् शंभुपदारविन्दरतिकृच्छ्रीपद्मनाभः स्वयं तत्पुत्रेण यशोधरेण कविना ग्रंथः स्वयं निर्मितः ॥ १३.१६ ॥  
संबोधाय सतां सुखाय सरुजां शिष्यार्थसंसिद्धये वैद्यानामुपजीवनाय विदुषामुद्वेगनाशाय वै ।  
श्रीमद्दुर्गपुरातनेऽतिनिपुणः श्रीपद्मनाभात्मजः श्रीमद्भट्टयशोधरः कविवरो ग्रन्थः स्वयं निर्ममे ॥ १३.१७ ॥  
\\Z











\]

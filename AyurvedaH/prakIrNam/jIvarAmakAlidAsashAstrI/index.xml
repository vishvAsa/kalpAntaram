<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;जीवरामकालिदासशास्त्री on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/AyurvedaH/prakIrNam/jIvarAmakAlidAsashAstrI/</link>
    <description>Recent content in &#43;जीवरामकालिदासशास्त्री on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/AyurvedaH/prakIrNam/jIvarAmakAlidAsashAstrI/index.xml" rel="self" type="application/rss+xml" />
    <item>
      <title>रसप्रकाशसुधाकरः</title>
      <link>https://vishvAsa.github.io/kalpAntaram/AyurvedaH/prakIrNam/jIvarAmakAlidAsashAstrI/rasaprakAshasudhAkaraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/AyurvedaH/prakIrNam/jIvarAmakAlidAsashAstrI/rasaprakAshasudhAkaraH/</guid>
      <description>&lt;p&gt;[[रसप्रकाशसुधाकरः&#x9;Source: &lt;a href=&#34;https://www.ebharatisampat.in/read_chapter.php?bookid=Njg1NzIzOTYzODMwNjQy&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;अध्याय १&lt;/p&gt;&#xA;&lt;p&gt;शशिकलाकलितं हि शुभाननं शिवनिधानमथो ऋषिपूजितम् ।&lt;br&gt;&#xA;जननपालनसंहरणात्मकं हरिहरं प्रथमं प्रणमाम्यहम् ॥ १.१ ॥&lt;br&gt;&#xA;कुमुदकुन्दसिताम्बरधारिणीं विमलमौक्तिकहारसुशोभिताम् ।&lt;br&gt;&#xA;सकलसिद्धगणैरपि सेवितामहरहः प्रणमामि च शारदाम् ॥ १.२ ॥&lt;br&gt;&#xA;वदनकुंजरमभ्रदलद्युतिं त्रिनयनं च चतुर्भुजवामनम् ।&lt;br&gt;&#xA;कनकरत्नसुशोभितशेखरं गणपतिं प्रथमं प्रणमाम्यहम् ॥ १.३ ॥&lt;br&gt;&#xA;गिरिशधाम सदा महदद्भुतं सकलरोगविघातकरं परम् ।&lt;br&gt;&#xA;सकलसिद्धिसमूहविशारदं प्रणतपापहरं भवपारदम् ॥ १.४ ॥&lt;br&gt;&#xA;&amp;lt;ईन्हल्त्स्वेर्शेइछ्निस्&amp;gt;&lt;br&gt;&#xA;प्रथमं पारदोत्पत्तिं कथयामि यथातथम् ।&lt;br&gt;&#xA;ततः शोधनकं तस्य तथाष्टादश कर्म च ॥ १.५ ॥&lt;br&gt;&#xA;चतुर्धा बंधविज्ञानं भस्मत्वं सूतकस्य च ।&lt;br&gt;&#xA;धातूनां शोधनं चैव मारणं गुणवर्णनम् ॥ १.६ ॥&lt;br&gt;&#xA;अष्टौ महारसाः सम्यक्प्रोच्यन्तेऽत्र मया खलु ।&lt;br&gt;&#xA;तथा चोपरसानां हि गुणाः शोधनमारणम् ॥ १.७ ॥&lt;br&gt;&#xA;द्रुतिपातं च सर्वेषां कथयामि सविस्तरम् ।&lt;br&gt;&#xA;रत्नानां गुणदोषश्च तथा शोधनमारणम् ॥ १.८ ॥&lt;br&gt;&#xA;क्रामणं रंजनं चैव द्रुतिमेलानकं रसे ।&lt;br&gt;&#xA;रसांश्च शतसंख्याकान् कथयामि सविस्तरात् ॥ १.९ ॥&lt;br&gt;&#xA;औषधीनां समाख्याता भेदाश्चत्वार एव च ।&lt;br&gt;&#xA;दिव्यौषध्यो रसौषध्यः सिद्धौषध्यस्तथा पराः ॥ १.१० ॥&lt;br&gt;&#xA;महौषध्य इति प्रोक्ता यंत्राण्यथ पुटानि च ।&lt;br&gt;&#xA;मूषाश्चैव हि धातूनां कौतुकानि समासतः ॥ १.११ ॥&lt;br&gt;&#xA;वाजीकरणयोगाश्च शुक्ररतंभकरास्त ।&lt;br&gt;&#xA;नातिसंक्षेपविस्तारात्ग्रंथेऽस्मिन् परिकल्पिताः ॥ १.१२ ॥&lt;br&gt;&#xA;&amp;lt;सूतोत्पत्ति (मिथिल्fए एइनेर्स्छ्ण्नेन् Fरौ)&amp;gt;&lt;br&gt;&#xA;हिमालयात्पश्चिमदिग्विभागे गिरीन्द्रनामा रुचिरोऽस्ति भूधरः ।&lt;br&gt;&#xA;तत्सन्निधानेऽतिसुवृत्तकूपे साक्षाद्रसेंद्रो निवसत्ययं हि ॥ १.१३ ॥&lt;br&gt;&#xA;कुमारिकारूपगुणेन युक्ता स्वलंकृता वाहवरेऽधिरूढा ।&lt;br&gt;&#xA;तत्रागता कूपमवेक्षमाणा निवर्तिता सा महता जवेन ॥ १.१४ ॥&lt;br&gt;&#xA;प्रधावितः सूतवरश्चतुर्षु ककुप्सु भूमौ पतितो हि नूनम् ॥ १.१५ ॥&lt;br&gt;&#xA;परितः पर्वतात्सम्यक्क्षेत्रं द्वादशयोजनम् ।&lt;br&gt;&#xA;विस्तीर्णं च सुवृत्तं हि सूतकस्य समीरितम् ॥ १.१६ ॥&lt;br&gt;&#xA;तन्मृदः पातने यंत्रे पातितः खलु रोगहा ।&lt;br&gt;&#xA;जायते रुचिरः साक्षादुच्यते पारदः स्वयम् ॥ १.१७ ॥&lt;br&gt;&#xA;&amp;lt;मेर्चुर्य्ःः सुब्त्य्पेस्ःः चस्ते (अfतेरेमनतिओन् fरों थे wएल्ल्)&amp;gt;&lt;br&gt;&#xA;कूपाद्विनिःसृतः सूतश्चतुर्दिक्षु गतो द्विजः ।&lt;br&gt;&#xA;क्षत्रियो वैश्यशूद्रौ च चतुर्णां जायते खलु ॥ १.१८ ॥&lt;br&gt;&#xA;&amp;lt;मेर्चुर्य्ःः सुब्त्य्पेस्ःः चोलोउर्&amp;gt;&lt;br&gt;&#xA;श्वेता कृष्णा तथा पीता रक्ता वै जायते छविः ।&lt;br&gt;&#xA;प्राच्यां याम्यां प्रतीच्यां च कौबेर्यां च दिशि क्रमात् ॥ १.१९ ॥&lt;br&gt;&#xA;&amp;lt;मेर्चुर्य्ःः सुब्त्य्पेस्ःः चोलोउर्ःः उसे&amp;gt;&lt;br&gt;&#xA;श्वेतः श्वेतविधाने स्यात्कृष्णो देहकरस्तथा ।&lt;br&gt;&#xA;पीतवर्णः स्वर्णकर्ता रक्तो रोगविनाशकृत् ॥ १.२० ॥&lt;br&gt;&#xA;सर्व एकीकृता एव सर्वकार्यकराः सदा ।&lt;br&gt;&#xA;सेविताः सर्वरोगघ्नाः सर्वसिद्धिविधायकाः ॥ १.२१ ॥&lt;br&gt;&#xA;इत्थं सूतोद्भवं ज्ञात्वा न रोगैवार्ध्यते खलु ।&lt;br&gt;&#xA;शोधितो मारितश्चैव क्रामितः सारितः शुभः ॥ १.२२ ॥&lt;br&gt;&#xA;&amp;lt;पारद्ना आठ्संस्कारथवा कर्म्&amp;gt;&lt;br&gt;&#xA;स्वेदनं मर्दनं चैव मूर्च्छनं स्यात्तदुत्थितम् ।&lt;br&gt;&#xA;पातनं रोधनं सम्यक्नियामनसुदीपने ॥ १.२३ ॥&lt;br&gt;&#xA;तथाभ्रकग्रासमान- चारणं च क्रमेण हि ।&lt;br&gt;&#xA;गर्भद्रुतिर्बाह्यद्रुतिः प्रोक्तं जारणकं तथा ॥ १.२४ ॥&lt;br&gt;&#xA;सारणं क्रामणं प्रोक्तं वेधकर्म च रंजनम् ।&lt;br&gt;&#xA;सेवनं पारदस्याथ कर्माण्यष्टादशैव हि ।&lt;br&gt;&#xA;उद्देशतो मयात्रैव नामानि कथितानि वै ॥ १.२५ ॥&lt;br&gt;&#xA;&amp;lt;पारददोषाः&amp;gt;&lt;br&gt;&#xA;दोषाः पञ्च समुद्दिष्टाः पारदानां भिषग्वरैः ।&lt;br&gt;&#xA;मलो विषं तथा वह्निर्मदो दर्पश्च वै क्रमात् ।&lt;br&gt;&#xA;मूर्च्छां मृत्युं मदं चैव स्फोटं कुर्युः शिरोभ्रमम् ॥ १.२६ ॥&lt;br&gt;&#xA;&amp;lt;पारदकञ्चुकाः&amp;gt;&lt;br&gt;&#xA;कञ्चुकाः सप्त सूतस्य कथयामि यथार्थतः ।&lt;br&gt;&#xA;नामानि कथयाम्येषां देवीशास्त्रानुसारतः ॥ १.२७ ॥&lt;br&gt;&#xA;मृच्छैलजलशुल्बायो- नागवंगसमुद्भवाः ।&lt;br&gt;&#xA;सूतके कंचुकाः सप्त ततश्चैव विषोपमाः ॥ १.२८ ॥&lt;br&gt;&#xA;&amp;lt;मेर्चुर्य्ःः उसे ओf शोधन&amp;gt;&lt;br&gt;&#xA;द्वादशैव हि दोषाः स्युर्यैश्च निष्कासिता द्विजैः ।&lt;br&gt;&#xA;तेषां हि रससिद्धिः स्यादपरे यमसन्निभाः ।&lt;br&gt;&#xA;तस्माद्दोषापहरणं कर्तव्यं भिषगुत्तमैः ॥ १.२९ ॥&lt;br&gt;&#xA;&amp;lt;स्वेदन&amp;gt;&lt;br&gt;&#xA;तत्र स्वेदनकं कुर्याद्यथावच्च शुभे दिने ।&lt;br&gt;&#xA;सूतस्य स्वेदनं कार्यं दोलायंत्रेण वार्तिकैः ॥ १.३० ॥&lt;br&gt;&#xA;क्षारौ चाम्लेन सहितौ तथा च पटुपंचकम् ।&lt;br&gt;&#xA;त्रिकटु त्रिफला चैव चित्रकेण समन्विता ॥ १.३१ ॥&lt;br&gt;&#xA;पुष्पकासीससौराष्ट्र्यौ सर्वाण्येव तु मर्दयेत् ।&lt;br&gt;&#xA;ओषधानि समांशानि रसादष्टमभागतः ॥ १.३२ ॥&lt;br&gt;&#xA;कृत्वान्धमूषां तेषां तु तन्मध्ये पारदं क्षिपेत् ।&lt;br&gt;&#xA;त्रिगुणेन सुवस्त्रेण भूर्जपत्रेण वेष्टयेत् ॥ १.३३ ॥&lt;br&gt;&#xA;गुणेन काष्ठखण्डे वै बद्धां तु रसपोटलीम् ।&lt;br&gt;&#xA;लम्बायमानां भाण्डे तु तुषवारिप्रपूरिते ॥ १.३४ ॥&lt;br&gt;&#xA;त्रिदिनं स्वेदयेत्सम्यक्स्वेदनं तदुदीरितम् ॥ १.३५ ॥&lt;br&gt;&#xA;&amp;lt;२. मर्दन&amp;gt;&lt;br&gt;&#xA;अथ मर्दनकं कर्म येन शुद्धतमो रसः ।&lt;br&gt;&#xA;प्रजायते विस्तरेण कथयामि यथातथम् ॥ १.३६ ॥&lt;br&gt;&#xA;खल्वे विमर्दयेत्सूतं दिनानि त्रीणि चैव हि ।&lt;br&gt;&#xA;&amp;lt;खल्वःः दिमेन्सिओन्स्&amp;gt;&lt;br&gt;&#xA;अथ खल्वप्रमाणं हि वक्ष्ये तत्र मयाधुना ॥ १.३७ ॥&lt;br&gt;&#xA;कलांगुलस्तदायामश्चोत्सेधोऽपि नवांगुलः ।&lt;br&gt;&#xA;विस्तरेण तथा कुर्यान्निम्नत्वेन षडङ्गुलम् ॥ १.३८ ॥&lt;br&gt;&#xA;द्व्यंगुलः पृष्ठविस्तारो मध्येऽतिमसृणीकृतः ।&lt;br&gt;&#xA;&amp;lt;पेस्त्लेःः सिशे&amp;gt;&lt;br&gt;&#xA;अर्धचन्द्राकृतिश्चापि मर्दकोऽत्र दशांगुलः ॥ १.३९ ॥&lt;br&gt;&#xA;&amp;lt;मर्दन (चोन्त्.)&amp;gt;&lt;br&gt;&#xA;सूतः पञ्चपलस्तस्मिन्मर्दयेत्काञ्जिकैस्त्र्यहम् ।&lt;br&gt;&#xA;बहिर्मलविनाशाय रसराजं तु निश्चितम् ॥ १.४० ॥&lt;br&gt;&#xA;उष्णकांजिकतोयेन क्षालयेत्तदनन्तरम् ॥ १.४१ ॥&lt;br&gt;&#xA;&amp;lt;३. मूर्छन&amp;gt;&lt;br&gt;&#xA;अतःपरं प्रवक्ष्यामि पारदस्य तु मूर्च्छनम् ।&lt;br&gt;&#xA;मूर्च्छनं दोषरहितं सप्तकञ्चुकनाशनम् ॥ १.४२ ॥&lt;br&gt;&#xA;स्वर्जिका यावशूकश्च तथा च पटुपंचकम् ।&lt;br&gt;&#xA;अम्लौषधानि सर्वाणि सूतेन सह मर्दयेत् ॥ १.४३ ॥&lt;br&gt;&#xA;खल्वे दिनत्रयं तावद्यावन्नष्टत्वमाप्नुयात् ।&lt;br&gt;&#xA;स्वरूपस्य विनाशेन मूर्च्छनं तदिहोच्यते ।&lt;br&gt;&#xA;निर्मलत्वमवाप्नोति ग्रन्थिभेदश्च जायते ॥ १.४४ ॥&lt;br&gt;&#xA;&amp;lt;४. उत्थापन&amp;gt;&lt;br&gt;&#xA;अथोत्थापनकं कर्म पारदस्य भिषग्वरैः ।&lt;br&gt;&#xA;करणीयं प्रयत्नेन रसशास्त्रस्य वर्त्मना ॥ १.४५ ॥&lt;br&gt;&#xA;दोलायंत्रे ततः स्वेद्यः पूर्ववद्दिवसत्रयम् ।&lt;br&gt;&#xA;सूर्यातपे मर्दितोऽसौ दिनमेकं शिलातले ।&lt;br&gt;&#xA;उत्थापनं भवेत्सम्यक्मूर्छादोषविनाशनम् ॥ १.४६ ॥&lt;br&gt;&#xA;&amp;lt;५. पातन&amp;gt;&lt;br&gt;&#xA;पातनं हि महत्कर्म कथयामि सुविस्तरम् ।&lt;br&gt;&#xA;त्रिधा पातनमित्युक्तं रसदोषविनाशनम् ॥ १.४७ ॥&lt;br&gt;&#xA;ऊर्ध्वपातस्त्वधःपातस्तिर्यक्पातः क्रमेण हि ।&lt;br&gt;&#xA;&amp;lt;ऊर्ध्वपातनयन्त्र&amp;gt;&lt;br&gt;&#xA;ऊर्ध्वपातनयंत्रस्य लक्षणं तदिहोच्यते ।&lt;br&gt;&#xA;मृण्मयी स्थालिका कार्या चोच्छ्रिता तु षडंगुला ॥ १.४८ ॥&lt;br&gt;&#xA;मुखे सप्ताङ्गुलायामा परितस्त्रिदशांगुला ।&lt;br&gt;&#xA;इयन्माना द्वितीया च कर्तव्या स्थालिका शुभा ॥ १.४९ ॥&lt;br&gt;&#xA;क्षारद्वयं रामठं च तथा हि पटुपञ्चकम् ।&lt;br&gt;&#xA;अम्लवर्गेण संयुक्तं सूतकं तैस्तु मर्दयेत् ॥ १.५० ॥&lt;br&gt;&#xA;लेपयेत्तेन कल्केन अधःस्थां स्थालिकां शुभाम् ।&lt;br&gt;&#xA;उपरिस्थामधोवक्त्रां दत्त्वा संपुटमाचरेत् ॥ १.५१ ॥&lt;br&gt;&#xA;सभस्मलवणेनैव मुद्रां तत्र प्रकारयेत् ।&lt;br&gt;&#xA;चुल्यां स्थालीं निवेश्याथ धान्याग्निं तत्र कारयेत् ॥ १.५२ ॥&lt;br&gt;&#xA;तस्योपरि जलाधानं कार्यं यामचतुष्टयम् ।&lt;br&gt;&#xA;स्वाङ्गशीतलतां ज्ञात्वा ऊर्ध्वंगं ग्राहयेद्रसम् ॥ १.५३ ॥&lt;br&gt;&#xA;ऊर्ध्वपातनयंत्रं हि तदेवं परिकीर्तितम् ।&lt;br&gt;&#xA;&amp;lt;५.२. अधःपातन&amp;gt;&lt;br&gt;&#xA;पूर्वोक्तां स्थालिकां सम्यक्विपरीतां तु पंकिले ।&lt;br&gt;&#xA;गर्ते तु स्थापितां भूमौ ज्वालयेन्मूर्ध्नि पावकम् ॥ १.५४ ॥&lt;br&gt;&#xA;यामत्रितयपर्यंतमधः पतति पारदः ।&lt;br&gt;&#xA;अधःपातनयंत्रं हि कीर्तितं रसवेदिभिः ॥ १.५५ ॥&lt;br&gt;&#xA;&amp;lt;५.३. तिर्यक्पातन&amp;gt;&lt;br&gt;&#xA;पूर्वोक्तैरौषधैः सार्धं रसराजं विमर्दयेत् ।&lt;br&gt;&#xA;तिर्यग्घटे रसं क्षिप्त्वा तन्मुखे ह्यपरो घटः ॥ १.५६ ॥&lt;br&gt;&#xA;कनीयानुदरे छिद्रं छिद्रे चायसनालिकाम् ।&lt;br&gt;&#xA;नालिकां जलपात्रस्थां कारयेच्च भिषग्वरैः ॥ १.५७ ॥&lt;br&gt;&#xA;अधस्ताद्रसयंत्रस्य तीव्राग्निं ज्वालयेद्बुधः ।&lt;br&gt;&#xA;यामत्रितयपर्यंतं तिर्यक्पातो भवेद्रसः ॥ १.५८ ॥&lt;br&gt;&#xA;यंत्राणां पातनानां च त्रितयं सुकरं खलु ॥ १.५९ ॥&lt;br&gt;&#xA;कथितं हि मया सम्यक्रसागमनिदर्शनात् ॥ १.६० ॥&lt;br&gt;&#xA;&amp;lt;६. रोधन&amp;gt;&lt;br&gt;&#xA;अधुना कथयिष्यामि रसरोधनकर्म च ।&lt;br&gt;&#xA;यत्कृते च पलत्वं हि रसराजस्य शाम्यति ॥ १.६१ ॥&lt;br&gt;&#xA;सिन्धूद्भवं दशपलं जलप्रस्थत्रयं तथा ।&lt;br&gt;&#xA;धारयेद्घटमध्ये च सूतकं दोषवर्जितम् ॥ १.६२ ॥&lt;br&gt;&#xA;पिधानेन यथा सम्यक्मुद्रितं मृत्स्नया खलु ।&lt;br&gt;&#xA;निर्वाते निर्जने देशे धारयेद्दिवसत्रयम् ॥ १.६३ ॥&lt;br&gt;&#xA;अनेनैव प्रकारेण रोधनं कुरु वैद्यराट् ॥ १.६४ ॥&lt;br&gt;&#xA;&amp;lt;७. नियामन&amp;gt;&lt;br&gt;&#xA;अतःपरं प्रवक्ष्यामि पारदस्य नियामनम् ।&lt;br&gt;&#xA;जलसैंधवसंयुक्तो घटस्थो हि रसोत्तमः ।&lt;br&gt;&#xA;दिनत्रयं स्वेदितश्च वीर्यवानपि जायते ॥ १.६५ ॥&lt;br&gt;&#xA;&amp;lt;८. दीपन&amp;gt;&lt;br&gt;&#xA;अथेदानीं प्रवक्ष्यामि रसराजस्य दीपनम् ।&lt;br&gt;&#xA;बुभुक्षा व्यापकत्वं च येन कृत्वा प्रजायते ॥ १.६६ ॥&lt;br&gt;&#xA;राजिका लवणोपेता मरिचं शिग्रुटंकणे ।&lt;br&gt;&#xA;कासीससंयुता कांक्षी कांजिकेन समन्वितैः ॥ १.६७ ॥&lt;br&gt;&#xA;दिनानि त्रीणि संस्वेद्य पश्चात्क्षारेण मर्दयेत् ।&lt;br&gt;&#xA;अनेनैव प्रकारेण दीपनं जायते ध्रुवम् ॥ १.६८ ॥&lt;br&gt;&#xA;तीव्रत्वं वेगकारित्वं व्यापकत्वं बुभुक्षुता ।&lt;br&gt;&#xA;बलवत्त्वं विशेषेण कृते सम्यक्प्रजायते ॥ १.६९ ॥&lt;br&gt;&#xA;&amp;lt;८.१. दीपनः मुखोत्पादन&amp;gt;&lt;br&gt;&#xA;मुखोत्पादनकं कर्म प्रकारो दीपनस्य हि ।&lt;br&gt;&#xA;कथयामि समासेन यथावद्रसशोधनम् ॥ १.७० ॥&lt;br&gt;&#xA;अष्टादशांशभागेन कनकेन च सूतकः ।&lt;br&gt;&#xA;निम्बूरसेन संमर्द्यो वासरैकमतःपरम् ॥ १.७१ ॥&lt;br&gt;&#xA;क्षारैश्च लवणै रम्यैः स्वेदितः कांजिकेन हि ।&lt;br&gt;&#xA;क्षालिते कांजिकेनैव वक्त्रं भोक्तुं प्रजायते ॥ १.७२ ॥&lt;br&gt;&#xA;&amp;lt;८.२. दीपनः मुखोत्पादन (२)&amp;gt;&lt;br&gt;&#xA;ताप्यसत्वं कलांशेन हेम्ना तद्द्विगुणेन च ।&lt;br&gt;&#xA;तप्तमायसखल्वेन तप्तेनाथ प्रमर्दयेत् ॥ १.७३ ॥&lt;br&gt;&#xA;व्यक्तं हि रसचुक्रेण क्षारेण चणकस्य हि ।&lt;br&gt;&#xA;जंबीरपूरकजलैर्मर्दयेदेकविंशतिम् ॥ १.७४ ॥&lt;br&gt;&#xA;वासरे याममेकं तु प्रत्येकं हि विमर्दयेत् ।&lt;br&gt;&#xA;यातुधानमुखं सम्यक्यात्येव हि न संशयः ॥ १.७५ ॥&lt;br&gt;&#xA;द्वितीयो दीपनस्यैवं प्रकारः कथितो मया ।&lt;br&gt;&#xA;सूतस्याष्टौ च संस्काराः कथिता देहकर्मणि ॥ १.७६ ॥&lt;br&gt;&#xA;तथा च दश कर्माणि देहलोहकराणि हि ॥ १.७७ ॥&lt;br&gt;&#xA;&amp;lt;९. ग्रासमान&amp;gt;&lt;br&gt;&#xA;अथेदानीं प्रवक्ष्यामि भक्षणं चाभ्रकस्य हि ।&lt;br&gt;&#xA;करोटिविधिना सम्यक्कर्तव्यं लोहसंपुटम् ॥ १.७८ ॥&lt;br&gt;&#xA;जलयंत्रस्य योगेन विडेन सहितो रसः ।&lt;br&gt;&#xA;भक्षयत्येव चाभ्रस्य कवलानि न संशयः ॥ १.७९ ॥&lt;br&gt;&#xA;&amp;lt;जलयन्त्र&amp;gt;&lt;br&gt;&#xA;अतो हि जलयंत्रस्य लक्षणं कथ्यते मया ।&lt;br&gt;&#xA;सुवृत्तं लोहपात्रं च जलं तत्राढकत्रयम् ॥ १.८० ॥&lt;br&gt;&#xA;तन्मध्ये सुदृढं सम्यक्कर्तव्यं लोहसंपुटम् ।&lt;br&gt;&#xA;लोहसंपुटमध्ये तु निक्षिप्तं शुद्धपारदम् ॥ १.८१ ॥&lt;br&gt;&#xA;बिडेन सहितं चैव षोडशांशेन यत्नतः ।&lt;br&gt;&#xA;चतुःषष्ट्यंशकं चाभ्र- सत्त्वं संपुटके तथा ॥ १.८२ ॥&lt;br&gt;&#xA;संपुटं मुद्रयेत्पश्चात्दृढया तोयमृत्स्नया ।&lt;br&gt;&#xA;वह्निमृत्तिकया वापि संधिरोधं तु कारयेत् ॥ १.८३ ॥&lt;br&gt;&#xA;चुल्यां निवेश्य तं यंत्रं जलेनोष्णेन पूरितम् ।&lt;br&gt;&#xA;क्रमादग्निः प्रकर्तव्यो दिवसार्धकमेव हि ॥ १.८४ ॥&lt;br&gt;&#xA;एवं कृते ग्रासमानं भक्षयेन्नात्र संशयः ।&lt;br&gt;&#xA;अनेनैव प्रकारेण षड्ग्रासं भक्षयेद्ध्रुवम् ॥ १.८५ ॥&lt;br&gt;&#xA;भक्षिते चाभ्रसत्त्वे तु सर्वकार्येषु सिद्धिदः ।&lt;br&gt;&#xA;&amp;lt;विडमान&amp;gt;&lt;br&gt;&#xA;मानं मानविहीनेन कर्तुं केन न शक्यते ॥ १.८६ ॥&lt;br&gt;&#xA;तस्मान्मया मानकर्म कथितव्यं यथोदितम् ।&lt;br&gt;&#xA;चतुःषष्ट्यंशतो बीजं पारदान्मुखकारकम् ॥ १.८७ ॥&lt;br&gt;&#xA;पश्चाद्द्वात्रिंशभागेन दातव्यं बीजमुत्तमम् ।&lt;br&gt;&#xA;ततःषोडशभागेन बीजस्य कवलं न्यसेत् ॥ १.८८ ॥&lt;br&gt;&#xA;रसादष्टमभागेन दातव्यं भिषगुत्तमैः ।&lt;br&gt;&#xA;चतुर्थेनाथ भागेन ग्रास एवं प्रदीयते ॥ १.८९ ॥&lt;br&gt;&#xA;तथा च समभागेन ग्रासेनैव च साधयेत् ।&lt;br&gt;&#xA;बिडेन षोडशांशेन क्षुधितो जायते रसः ॥ १.९० ॥&lt;br&gt;&#xA;यदा जीर्णो भवेद्ग्रासः पातितश्च विडेन हि ॥ १.९१ ॥&lt;br&gt;&#xA;&amp;lt;बिड&amp;gt;&lt;br&gt;&#xA;कासीससिन्धुलवण- सौवर्चलसुराष्ट्रिकाः ।&lt;br&gt;&#xA;गंधकेन समं कृत्वा विडोऽयं वह्निकृद्भवेत् ॥ १.९२ ॥&lt;br&gt;&#xA;&amp;lt;१०. चारण&amp;gt;&lt;br&gt;&#xA;अथ गर्भद्रुतेः कर्म चारणं गुणवर्धनम् ।&lt;br&gt;&#xA;कथयामि यथातथ्यं रसराजस्य सिद्धिदम् ॥ १.९३ ॥&lt;br&gt;&#xA;ताप्यसत्वाभ्रसत्त्वं च घोषाकृष्टं च ताम्रकम् ।&lt;br&gt;&#xA;समभागानि सर्वाणि ध्मापयेत्खदिराग्निना ॥ १.९४ ॥&lt;br&gt;&#xA;भस्त्रिकाद्वितयेनैव यावदभ्रकशेषकम् ।&lt;br&gt;&#xA;तदभ्रसत्वं सूतस्य चारयेत्समभागिकम् ॥ १.९५ ॥&lt;br&gt;&#xA;&amp;lt;११. गर्भद्रुति&amp;gt;&lt;br&gt;&#xA;अनेनैव प्रकारेण त्रिगुणं जारणं रसे ।&lt;br&gt;&#xA;गर्भद्रुतेर्जारणं हि कथितं भिषगुत्तमैः ॥ १.९६ ॥&lt;br&gt;&#xA;&amp;lt;१२. बाह्यद्रुति&amp;gt;&lt;br&gt;&#xA;बाह्यद्रुतिविधानं हि कथ्यते गुरुमार्गतः ।&lt;br&gt;&#xA;अभ्रसत्वं हि मूषायां वज्रवल्लीरसेन हि ॥ १.९७ ॥&lt;br&gt;&#xA;सौवर्चलेन संध्मातं रसरूपं प्रजायते ।&lt;br&gt;&#xA;अभ्रद्रुतेश्च सूतस्य समांशैर्मेलनं कृतम् ॥ १.९८ ॥&lt;br&gt;&#xA;तेन बन्धत्वमायाति बाह्या सा कथ्यते द्रुतिः ।&lt;br&gt;&#xA;बाह्यद्रुतिक्रियाकर्म शिवभक्त्या हि सिध्यति ॥ १.९९ ॥&lt;br&gt;&#xA;गुरोः प्रसादात्सततं महाभैरवपूजनात् ।&lt;br&gt;&#xA;शिवयोरर्चनादेव बाह्यगा सिध्यति द्रुतिः ॥ १.१०० ॥&lt;br&gt;&#xA;&amp;lt;१३. जारण&amp;gt;&lt;br&gt;&#xA;अथ जारणकं कर्म कथयामि सुविस्तरम् ।&lt;br&gt;&#xA;अभ्रकं ताप्यसत्वं च समं कृत्वा तु संधमेत् ॥ १.१०१ ॥&lt;br&gt;&#xA;अभ्रशेषं कृतं यच्च तत्सत्वं जारयेद्रसे ।&lt;br&gt;&#xA;एवं पूतिद्वयेनैव घनसत्वं हि साधयेत् ॥ १.१०२ ॥&lt;br&gt;&#xA;धातुवादविधानेन लोहकृत्देहकृन्न हि ।&lt;br&gt;&#xA;गजवंगौ महाघोरावसेव्यौ हि निरन्तरम् ॥ १.१०३ ॥&lt;br&gt;&#xA;साधितं घनसत्वं तद्रेतितं रजःसन्निभम् ।&lt;br&gt;&#xA;बुभुक्षितरसस्यास्ये निक्षिप्तं वल्लमात्रकम् ॥ १.१०४ ॥&lt;br&gt;&#xA;रसो गद्याणकस्यापि तुर्यभागः प्रकीर्तितः ।&lt;br&gt;&#xA;ताम्रपात्रस्थमम्लं वै सैंधवेन समन्वितम् ॥ १.१०५ ॥&lt;br&gt;&#xA;क्षीरेण सहितं वापि प्रहितं द्विदिनावधि ।&lt;br&gt;&#xA;जातं तुत्थसमं नीलं कल्कं तत्प्रोच्यते बुधैः ॥ १.१०६ ॥&lt;br&gt;&#xA;कल्केनानेन सहितं सूतकं च विमर्दयेत् ।&lt;br&gt;&#xA;दिनत्रयं तप्तखल्वे धौतः पश्चाच्च कांजिकैः ॥ १.१०७ ॥&lt;br&gt;&#xA;स्थापयेत्कांस्यपात्रे तु तदूर्ध्वाधो विडं न्यसेत् ।&lt;br&gt;&#xA;रसस्याष्टमभागेन संपुटं कारयेत्ततः ॥ १.१०८ ॥&lt;br&gt;&#xA;भूर्जपत्रैर्मुखं रुद्ध्वा सूत्रेणैव तु वेष्टयेत् ।&lt;br&gt;&#xA;संपुटं वाससावेष्ट्य दोलायां स्वेदयेत्ततः ॥ १.१०९ ॥&lt;br&gt;&#xA;गोमूत्रेणाम्लवर्गेण कांजिकेन दिनं दिनम् ।&lt;br&gt;&#xA;अश्मपात्रेऽथ लोहस्य पात्रे काचमयेऽथवा ॥ १.११० ॥&lt;br&gt;&#xA;उष्णकांजिकतोयेन क्षालयित्वा रसं ततः ।&lt;br&gt;&#xA;दृढे चतुर्गुणे वस्त्रे क्षिप्त्वाधः पीडनाद्रसः ॥ १.१११ ॥&lt;br&gt;&#xA;निपतत्यन्यपात्रे तु सर्वोऽपि यदि पारदः ।&lt;br&gt;&#xA;तदाभ्रं जारितं सम्यक्दण्डधारी भवेद्रसः ॥ १.११२ ॥&lt;br&gt;&#xA;ग्रासमाने पुनर्देयमभ्रबीजमनुत्तमम् ।&lt;br&gt;&#xA;अष्टग्रासेन सर्वं हि जारयेद्गुरुमार्गतः ॥ १.११३ ॥&lt;br&gt;&#xA;एवं कृते समं चाभ्रं सूतके जीर्यति ध्रुवम् ।&lt;br&gt;&#xA;स्वहस्तेन कृतं सम्यक्जारणं न श्रुतं मया ॥ १.११४ ॥&lt;br&gt;&#xA;&amp;lt;मेर्चुर्य्ःः &amp;ldquo;अगे&amp;rdquo; अच्चोर्दिन्ग्तो जारण&amp;gt;&lt;br&gt;&#xA;समाभ्रे जारिते सम्यक्दण्डधारी भवेद्रसः ।&lt;br&gt;&#xA;बालश्च कथ्यते सोऽपि किंचित्कार्यकरो भवेत् ॥ १.११५ ॥&lt;br&gt;&#xA;द्विगुणे त्रिगुणे चैव कथ्यतेऽत्र मया खलु ।&lt;br&gt;&#xA;चतुर्गुणेऽभ्रके जीर्णे किशोरः कथ्यते मया ॥ १.११६ ॥&lt;br&gt;&#xA;जीर्णे पञ्चगुणे चाभ्रे युवा चैव रसोत्तमः ।&lt;br&gt;&#xA;षड्गुणे जारिते त्वभ्रे वृद्धश्चैव रसोत्तमः ॥ १.११७ ॥&lt;br&gt;&#xA;सप्ताष्टगुणिते चाभ्र- सत्वे जीर्णेऽतिवृद्धकः ।&lt;br&gt;&#xA;सर्वसिद्धिकरः सोऽयं पारदः पारदः स्वयम् ॥ १.११८ ॥&lt;br&gt;&#xA;अनेनैव प्रकारेण सर्वलोहानि जारयेत् ॥ १.११९ ॥&lt;br&gt;&#xA;&amp;lt;१४. सारण&amp;gt;&lt;br&gt;&#xA;अथेदानीं प्रवक्ष्यामि वेधवृद्धेश्च कारणम् ।&lt;br&gt;&#xA;महासिद्धिकरं यत्स्यात्सारणं सर्वकर्मणाम् ॥ १.१२० ॥&lt;br&gt;&#xA;धूर्तपुष्पसमाकारा मूषाष्टाङ्गुलदीर्घिका ।&lt;br&gt;&#xA;मुखे सुविस्तृता कार्या चतुरंगुलसंमिता ॥ १.१२१ ॥&lt;br&gt;&#xA;मृण्मया सापि शुष्का च मध्येऽतिमसृणीकृता ।&lt;br&gt;&#xA;अन्या पिधानिका मूषा सुनिम्ना छिद्रसंयुता ॥ १.१२२ ॥&lt;br&gt;&#xA;शुद्धं सुजारितं सूतं मूषामध्ये निधापयेत् ।&lt;br&gt;&#xA;&amp;lt;सारणातैल&amp;gt;&lt;br&gt;&#xA;मत्स्यकच्छपमण्डूक- जलौकामेषसूकराः ॥ १.१२३ ॥&lt;br&gt;&#xA;एकीकृत्य वसामेषामेवं तैलं तु सारणम् ।&lt;br&gt;&#xA;भूनागविट्तथा क्षौद्रं वायसानां पुरीषकम् ॥ १.१२४ ॥&lt;br&gt;&#xA;तथैव शलभादीनां महिषीकर्णयोर्मलम् ।&lt;br&gt;&#xA;रसस्य षोडशांशेन चैतेषां कल्कमादिशेत् ॥ १.१२५ ॥&lt;br&gt;&#xA;पटेन गालितं कृत्वा तैलमध्ये नियोजयेत् ।&lt;br&gt;&#xA;&amp;lt;सारणा (चोन्त्.)&amp;gt;&lt;br&gt;&#xA;सारणार्थे कृतं तैलं तस्मिन् तैले सुपाचयेत् ॥ १.१२६ ॥&lt;br&gt;&#xA;बीजं च कल्कमिश्रं हि कृत्वा मूषोपरि न्यसेत् ।&lt;br&gt;&#xA;पिधानेन द्वितीयेन मूषावक्त्रं निरुन्धयेत् ॥ १.१२७ ॥&lt;br&gt;&#xA;भस्मना लवणेनैव मूषायुग्मं तु मुद्रयेत् ।&lt;br&gt;&#xA;मूषिकायास्त्रिभागं हि खनित्वा वसुधां क्षिपेत् ॥ १.१२८ ॥&lt;br&gt;&#xA;तदूर्ध्वं ध्मापयेत्सम्यक्दृढांगारैः खराग्निना ।&lt;br&gt;&#xA;एवं संजारितं बीजं रसमध्ये पतत्यलम् ॥ १.१२९ ॥&lt;br&gt;&#xA;बन्धमायाति सूतेन्द्रः सारितो गुणवान् भवेत् ।&lt;br&gt;&#xA;प्रथमं जारितश्चैव सारितः सर्वसिद्धिदः ॥ १.१३० ॥&lt;br&gt;&#xA;नो जारितः सारितश्च कथं बन्धकरो भवेत् ।&lt;br&gt;&#xA;गुरूपदेशतो दृष्टं सारणं कर्म चोत्तमम् ॥ १.१३१ ॥&lt;br&gt;&#xA;हस्तानुभवयोगेन कृतं सम्यक्श्रुतं नहि ॥ १.१३२ ॥&lt;br&gt;&#xA;&amp;lt;१५. क्रामण&amp;gt;&lt;br&gt;&#xA;अथ क्रामणकं कर्म पारदस्य निगद्यते ।&lt;br&gt;&#xA;शास्त्रात्कृतं न दृष्टं हि यथावत्क्रामयेद्रसम् ॥ १.१३३ ॥&lt;br&gt;&#xA;कर्णमलं महिषीणां स्त्रीदुग्धं टंकणेन सम्मिश्रम् ।&lt;br&gt;&#xA;एतान्येव समानि च कृत्वा द्रव्याणि मर्दयेच्च दिनम् ॥ १.१३४ ॥&lt;br&gt;&#xA;विषं च दरदश्चैव रसको रक्तकान्तकौ ।&lt;br&gt;&#xA;इन्द्रगोपश्च तुवरी माक्षिकं काकविट्तथा ॥ १.१३५ ॥&lt;br&gt;&#xA;कल्कमेतदधोर्ध्वं हि मध्ये सूतं निधापयेत् ।&lt;br&gt;&#xA;काचचूर्णं ततो दत्त्वा चान्धमूषागतं धमेत् ॥ १.१३६ ॥&lt;br&gt;&#xA;अनेन क्रामणेनैव पारदः क्रमते क्षणात् ।&lt;br&gt;&#xA;इदं क्रामणकं श्रेष्ठं नन्दिराजेन भाषितम् ॥ १.१३७ ॥&lt;br&gt;&#xA;ताप्यसत्त्वं तथा नागं शुद्धं क्रामणकं तथा ।&lt;br&gt;&#xA;बीजानि पारदस्यापि क्रमते च न संशयः ॥ १.१३८ ॥&lt;br&gt;&#xA;&amp;lt;१६. वेधन&amp;gt;&lt;br&gt;&#xA;अथ वेधविधानं हि कथयामि सुविस्तरम् ।&lt;br&gt;&#xA;येन विज्ञातमात्रेण वेधज्ञो जायते नरः ॥ १.१३९ ॥&lt;br&gt;&#xA;धूर्ततैलमहेःफेनं कंगुणीतैलमेव च ।&lt;br&gt;&#xA;भृङ्गीतैलं विषं चैव तैलं जातीफलोद्भवम् ॥ १.१४० ॥&lt;br&gt;&#xA;हयमारशिफातैलमब्धेःशोषकतैलकम् ।&lt;br&gt;&#xA;एतान्यन्यानि तैलानि विद्धि वेधकराणि च ॥ १.१४१ ॥&lt;br&gt;&#xA;सिद्धसूतेन च समं मर्दितं वेधकृद्भवेत् ॥ १.१४२ ॥&lt;br&gt;&#xA;&amp;lt;वेधभेदाः&amp;gt;&lt;br&gt;&#xA;लेपवेधस्तथा क्षेपः कुंतवेधस्तथैव च ॥ १.१४३ ॥&lt;br&gt;&#xA;धूमाख्यः शब्दवेधः स्यादेवं पञ्चविधः स्मृतः ।&lt;br&gt;&#xA;&amp;lt;लेपवेध&amp;gt;&lt;br&gt;&#xA;सूक्ष्माणि ताम्रपत्राणि कलधूतभवानि च ।&lt;br&gt;&#xA;कल्केन लेपितान्येव ध्मापयेदन्धमूषया ॥ १.१४४ ॥&lt;br&gt;&#xA;शीतीभूते तमुत्तार्य लेपवेधश्च कथ्यते ।&lt;br&gt;&#xA;&amp;lt;क्षेपवेध&amp;gt;&lt;br&gt;&#xA;द्रुते ताम्रेऽथवा रौप्ये रसं तत्र विनिक्षिपेत् ॥ १.१४५ ॥&lt;br&gt;&#xA;विध्यते तेन सहसा क्षेपवेधः स कथ्यते ।&lt;br&gt;&#xA;&amp;lt;कुन्तवेध&amp;gt;&lt;br&gt;&#xA;द्रावयेन्नागरूप्यं च ताम्रं चैव तथावरान् ॥ १.१४६ ॥&lt;br&gt;&#xA;पारदोऽन्यतमे पात्रे द्रावितेऽत्र नियोजितः ।&lt;br&gt;&#xA;वेधते कुन्तवेधः स्यादिति शास्त्रविदोऽब्रुवन् ॥ १.१४७ ॥&lt;br&gt;&#xA;&amp;lt;धूमवेध&amp;gt;&lt;br&gt;&#xA;धूमस्पर्शेन जायन्ते धातवो हेमरूप्यकौ ।&lt;br&gt;&#xA;धूमवेधः स विज्ञेयो रसराजस्य निश्चितम् ॥ १.१४८ ॥&lt;br&gt;&#xA;&amp;lt;शब्दवेध&amp;gt;&lt;br&gt;&#xA;बद्धे रसवरे साक्षात्स्पर्शनाज्जायते रवः ।&lt;br&gt;&#xA;तथैव जायते वेधः शब्दवेधः स कथ्यते ॥ १.१४९ ॥&lt;br&gt;&#xA;&amp;lt;१७. रञ्जन&amp;gt;&lt;br&gt;&#xA;अथेदानीं प्रवक्ष्यामि रंजनं पारदस्य हि ।&lt;br&gt;&#xA;रञ्जितः क्रामितश्चैव साक्षाद्देवो महेश्वरः ॥ १.१५० ॥&lt;br&gt;&#xA;रंजनं लोहताम्राभ्यां रसकेन विधीयते ।&lt;br&gt;&#xA;तथा रक्तगणेनैव कर्तव्यं शास्त्रवर्त्मना ॥ १.१५१ ॥&lt;br&gt;&#xA;गन्धरागेण कर्तव्यं पारदस्याथ रंजनम् ।&lt;br&gt;&#xA;ताम्रेण रक्तकाचेन रक्तसैन्धवकेन च ॥ १.१५२ ॥&lt;br&gt;&#xA;अंधमूषागतं सूतं रञ्जयेत्ताम्रकादिभिः ।&lt;br&gt;&#xA;इष्टिकायन्त्रयोगेन गन्धरागेण रञ्जयेत् ॥ १.१५३ ॥&lt;br&gt;&#xA;रसकस्य च रागेण तुलायन्त्रस्य योगतः ।&lt;br&gt;&#xA;&amp;lt;मेर्चुर्य्ःः रञ्जन&amp;gt;&lt;br&gt;&#xA;मर्दनात्तीक्ष्णचूर्णेन रञ्जयेत्सूतकं सदा ॥ १.१५४ ॥&lt;br&gt;&#xA;&amp;lt;मेर्चुर्य्ःः रञ्जन&amp;gt;&lt;br&gt;&#xA;ताम्रकल्कीकृतेनैव स्थापयेत्सप्तवासरम् ।&lt;br&gt;&#xA;रंजनं सूतराजस्य जायते नात्र संशयः ॥ १.१५५ ॥&lt;br&gt;&#xA;&amp;lt;मेर्चुर्य्ःः रञ्जन&amp;gt;&lt;br&gt;&#xA;मृण्मूषा च प्रकर्तव्या रक्तवर्गेण लेपिता ।&lt;br&gt;&#xA;तन्मध्ये पारदं क्षिप्त्वा ध्मानाद्रञ्जनकं भवेत् ॥ १.१५६ ॥&lt;br&gt;&#xA;मया संक्षेपतः प्रोक्तं रंजनं पारदस्य हि ।&lt;br&gt;&#xA;शास्त्रमार्गेण बहुधा रंजनं हि निदर्शितम् ॥ १.१५७ ॥&lt;br&gt;&#xA;&amp;lt;१८. सेवन&amp;gt;&lt;br&gt;&#xA;अथ सेवनकं कर्म पारदस्य दशाष्टमम् ।&lt;br&gt;&#xA;कथ्यतेऽत्र प्रयत्नेन विस्तरेण मयाधुना ॥ १.१५८ ॥&lt;br&gt;&#xA;यत्नेन सेवितः सूतः शास्त्रमार्गेण सिद्धिदः ।&lt;br&gt;&#xA;अन्यथा भक्षितश्चैव विषवन्मारयेन्नरम् ॥ १.१५९ ॥&lt;br&gt;&#xA;आदौ तु वमनं कृत्वा पश्चाद्रेचनमाचरेत् ।&lt;br&gt;&#xA;ततो मृताभ्रं भक्षेत पश्चात्सूतस्य सेवनम् ॥ १.१६० ॥&lt;br&gt;&#xA;सम्यक्सूतवरः शुद्धो देहलोहकरः सदा ।&lt;br&gt;&#xA;सेवितः सर्वरोगघ्नः सर्वसिद्धिकरो भवेत् ॥ १.१६१ ॥&lt;br&gt;&#xA;यावन्मानेन लोहस्य गद्याणे वेधकृद्भवेत् ।&lt;br&gt;&#xA;तावन्मानेन देहस्य भक्षितो रोगहा भवेत् ॥ १.१६२ ॥&lt;br&gt;&#xA;राजिकाथ प्रियंगुश्च सर्षपो मुद्गमाषकौ ।&lt;br&gt;&#xA;रक्तिका चणको वाथ वल्लमात्रो भवेद्रसः ॥ १.१६३ ॥&lt;br&gt;&#xA;एषा मात्रा रसे प्रोक्ता सर्वकर्मविशारदैः ।&lt;br&gt;&#xA;अनुपानेन भुञ्जीत पर्णखण्डिकया सह ॥ १.१६४ ॥&lt;br&gt;&#xA;इत्थं संसेविते सूते सर्वरोगाद्विमुच्यते ।&lt;br&gt;&#xA;सर्वपापाद्विनिर्मुक्तः प्राप्नोति परमां गतिम् ॥ १.१६५ ॥&lt;/p&gt;</description>
    </item>
  </channel>
</rss>

<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;चरकाचार्यः on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/AyurvedaH/prakIrNam/charakAchAryaH/</link>
    <description>Recent content in &#43;चरकाचार्यः on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/AyurvedaH/prakIrNam/charakAchAryaH/index.xml" rel="self" type="application/rss+xml" />
    <item>
      <title>चरकसंहिता</title>
      <link>https://vishvAsa.github.io/kalpAntaram/AyurvedaH/prakIrNam/charakAchAryaH/charakasaMhitA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/AyurvedaH/prakIrNam/charakAchAryaH/charakasaMhitA/</guid>
      <description>&lt;p&gt;[[चरकसंहिता&#x9;Source: &lt;a href=&#34;https://www.ebharatisampat.in/read_chapter.php?bookid=MjQ2MTI3NDY1NjQwMTQy&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;चरकसंहिता&lt;br&gt;&#xA;Charaka Saṁhitā&lt;br&gt;&#xA;सूत्रस्थानम्&lt;br&gt;&#xA;Sūtra Sthāna&lt;br&gt;&#xA;Chapter 1 2 3 4 5 6 7 8 9 10 11 12 13 14&#xA;15 16 17 18 19 20 21 22 23 24 25 26 27 28&#xA;29 30&lt;br&gt;&#xA;सूत्रस्थानम्&lt;/p&gt;&#xA;&lt;p&gt;प्रथमो दीर्घञ्जीवितीयाध्यायः&lt;br&gt;&#xA;अथातो दीर्घञ्जीवितीयमध्यायं व्याख्यास्यामः १&lt;br&gt;&#xA;इति ह स्माह भगवानात्रेयः २&lt;br&gt;&#xA;दीर्घं जीवितमन्विच्छन्भरद्वाज उपागमत्&lt;br&gt;&#xA;इन्द्रमुग्रतपा बुद्ध्वा शरण्यममरेश्वरम् ३&lt;br&gt;&#xA;ब्रह्मणा हि यथाप्रोक्तमायुर्वेदं प्रजापतिः&lt;br&gt;&#xA;जग्राह निखिलेनादावश्विनौ तु पुनस्ततः ४&lt;br&gt;&#xA;अश्विभ्यां भगवाञ्छक्रः प्रतिपेदे ह केवलम्&lt;br&gt;&#xA;ऋषिप्रोक्तो भरद्वाजस्तस्माच्छक्रमुपागमत् ५&lt;br&gt;&#xA;विघ्नमूता यदारोगाः प्रादुर्भूताः शरीरिणाम्&lt;br&gt;&#xA;तपोपवासाध्ययनब्रह्मचर्यव्रतायुषाम् ६&lt;br&gt;&#xA;तदा भूतेष्वनुक्रोशं पुरस्कृत्य महर्षयः&lt;br&gt;&#xA;समेताः पुण्यकर्माणः पार्श्वे हिमवतः शुभे ७&lt;br&gt;&#xA;अङ्गिरा जमदग्निश्च वसिष्ठः कश्यपो भृगुः&lt;br&gt;&#xA;आत्रेयो गौतमः साङ्ख्यः पुलस्त्यो नारदोऽसितः ८&lt;br&gt;&#xA;अगस्त्यो वामदेवश्च मार्कण्डेयाश्वलायनौ&lt;br&gt;&#xA;पारिक्षिर्भिक्षुरात्रेयो भरद्वाजः कपिञ्जलः ९&lt;br&gt;&#xA;विश्वामित्राश्मरथ्यौ च भार्गवश्च्यवनोऽभिजित्&lt;br&gt;&#xA;गार्ग्यः शाण्डिल्यकौण्डिल्यौ वार्क्षिदेवलगालवौ १०&lt;br&gt;&#xA;साङ्कृत्यो बैजवापिश्च कुशिको बादरायणः&lt;br&gt;&#xA;बडिशः शरलोमा च काप्यकात्यायनावुभौ ११&lt;br&gt;&#xA;काङ्कायनः कैकशेयो धौम्यो मारीचकाश्यपौ&lt;br&gt;&#xA;शर्कराक्षो हिरण्याक्षो लोकाक्षः पैङ्गिरेव च १२&lt;br&gt;&#xA;शौनकः शाकुनेयश्च मैत्रेयो मैमतायनिः&lt;br&gt;&#xA;वैखानसा बालखिल्यास्तथा चान्ये महर्षयः १३&lt;br&gt;&#xA;ब्रह्मज्ञानस्य निधयो दयमस्य नियमस्य च&lt;br&gt;&#xA;तपसस्तेजसा दीप्ता हूयमाना इवाग्नयः १४&lt;br&gt;&#xA;सुखोपविष्टास्ते तत्र पुण्यां चक्रुः कथामिमाम्&lt;br&gt;&#xA;धर्मार्थकाममोक्षाणामारोग्यं मूलमुत्तमम् १५&lt;br&gt;&#xA;रोगास्तस्यापहर्तारः श्रेयसो जीवितस्य च&lt;br&gt;&#xA;प्रादुर्भूतो मनुष्याणामन्तरायो महानयम् १६&lt;br&gt;&#xA;कः स्यात्तेषां शमोपाय इत्युक्त्वा ध्यानमास्थिताः&lt;br&gt;&#xA;अथ ते शरणं शक्रं ददृशुर्ध्यानचक्षुषा १७&lt;br&gt;&#xA;स वक्ष्यति शमोपायं यथावदमरप्रभुः&lt;br&gt;&#xA;कः सहस्राक्षभवनं गच्छेत् प्रष्टुं शचीपतिम् १८&lt;br&gt;&#xA;अहमर्थे नियुज्येयमत्रेति प्रथमं वचः&lt;br&gt;&#xA;भरद्वाजोऽब्रवीत्तस्मादृषिभिः स नियोजितः १९&lt;br&gt;&#xA;स शक्रभवनं गत्वा सुरर्षिगणमध्यगम्&lt;br&gt;&#xA;ददर्श बलहन्तारं दीप्यमानमिवानलम् २०&lt;br&gt;&#xA;सोऽभिगम्य जयाशीर्भिरभिनन्द्य सुरेश्वरम्&lt;br&gt;&#xA;प्रोवाच विनयाद्धीमानृषीणां वाक्यमुत्तमम् २१&lt;br&gt;&#xA;व्याधयो हि समुत्पन्नाः सर्वप्राणिभयङ्कराः&lt;br&gt;&#xA;तद्ब्रूहि मे शमोपायं यथावदमरप्रभो २२&lt;br&gt;&#xA;तस्मै प्रोवाच भगवानायुर्वेदं शतक्रतुः&lt;br&gt;&#xA;पदैरल्पैर्मतिं बुद्ध्वा विपुलां परमर्षये २३&lt;br&gt;&#xA;हेतुलिङ्गौषधज्ञानं स्वस्थातुरपरायणम्&lt;br&gt;&#xA;त्रिसूत्रं शाश्वतं पुण्यं बुबुधे यं पितामहः २४&lt;br&gt;&#xA;सोऽनन्तपारं त्रिस्कन्धामायुर्वेदं महामतिः&lt;br&gt;&#xA;यथावदचिरात् सर्वं बुबुधे तन्मना मुनिः २५&lt;br&gt;&#xA;तेनायुरमितं लेभे भरद्वाजः सुखान्वितम्&lt;br&gt;&#xA;ऋषिभ्योऽनधिकं तच्च शशंसानवशेषयन् २६&lt;br&gt;&#xA;ऋषयश्च भरद्वाजाज्जगृहुस्तं प्रजाहितम्&lt;br&gt;&#xA;दीर्घमायुश्चिकीर्षन्तो वेदं वर्धनमायुषः २७&lt;br&gt;&#xA;महर्षयस्ते ददृशुर्यथावज्ज्ञानचक्षुषा&lt;br&gt;&#xA;सामान्यं च विशेषं च गुणान् द्रव्याणि कर्म च २८&lt;br&gt;&#xA;समवायं च तज्ज्ञात्वा तन्त्रोक्तं विधिमास्थिताः&lt;br&gt;&#xA;लेभिरे परमं शर्म जीवितं चाप्यनित्वरम् २९&lt;br&gt;&#xA;अथ मैत्रीपरः पुण्यमायुर्वेदं पुनर्वसुः&lt;br&gt;&#xA;शिष्येभ्यो दत्तवान् षड्भ्यः सर्वभूतानुकम्पया ३०&lt;br&gt;&#xA;अग्निवेशश्च भेलश्च जतूकर्णः पराशरः&lt;br&gt;&#xA;हारीतः क्षारपाणिश्च जगृहुस्तन्मुनेर्वचः ३१&lt;br&gt;&#xA;बुद्धेर्विशेषस्तत्रासीन्नोपदेशान्तरं मुनेः&lt;br&gt;&#xA;तन्त्रस्य कर्ता प्रथममग्निवेशो यतोऽभवत् ३२&lt;br&gt;&#xA;अथ भेलादयश्चक्रुः स्वं स्वं तन्त्रं कृतानि च&lt;br&gt;&#xA;श्रावयामासुरात्रेयं सर्षिसङ्घं सुमेधसः ३३&lt;br&gt;&#xA;श्रुत्वा सूत्रणमर्थानामृषयः पुण्यकर्मणाम्&lt;br&gt;&#xA;यथावत्सूत्रितमिति प्रहृष्टास्तेऽनुमेनिरे ३४&lt;br&gt;&#xA;सर्व एवास्तुवंस्तांश्च सर्वभूतहितैषिणः&lt;br&gt;&#xA;साधु भूतेष्वनुक्रोश इत्युच्चैरब्रुवन् समम् ३५&lt;br&gt;&#xA;तं पुण्यं शुश्रुवुः शब्दं दिवि देवर्षयः स्थिताः&lt;br&gt;&#xA;सामराः परमर्षीणां श्रुत्वा मुमुदिरे परम् ३६&lt;br&gt;&#xA;अहो साध्विति निर्घोषो लोकांस्त्रीनन्ववानादयत्&lt;br&gt;&#xA;नभसि स्निग्धगम्भीरो हर्षाद्भतैरुदीरितः ३७&lt;br&gt;&#xA;शिवो वायुर्ववौ सर्वा भाभिरुन्मीलिता दिशः&lt;br&gt;&#xA;निपेतुः सजलाश्चैव दिव्याः कुसुमवृष्टयः ३८&lt;br&gt;&#xA;अथाग्निवेशप्रमुखान् विविशुर्ज्ञानदेवताः&lt;br&gt;&#xA;बुद्धिः सिद्धिः स्मृतिर्मेधा धृतिः कीर्तिः क्षमा दया ३९&lt;br&gt;&#xA;तानि चानुमतान्येषां तन्त्राणि परमर्षिभिः&lt;br&gt;&#xA;भवाय भूतसङ्घानां प्रतिष्ठां भुवि लेभिरे ४०&lt;br&gt;&#xA;हिताहितं सुखं दुःखमायुस्तस्य हिताहितम्&lt;br&gt;&#xA;मानं च तच्च यत्रोक्तमायुर्वेदः स उच्यते ४१&lt;br&gt;&#xA;शरीरेन्द्रियसत्त्वात्मसंयोगोधारि जीवितम्&lt;br&gt;&#xA;नित्यगश्चानुबन्धश्च पर्यायैरायुरुच्यते ४२&lt;br&gt;&#xA;त्स्यायुषः पुण्यतमो वेदो वेदविदां मतः&lt;br&gt;&#xA;वक्ष्यते यन्मनुष्याणां लोकयोरुभयोर्हितम् ४३&lt;br&gt;&#xA;सर्वदा सर्वभावानं सामान्यं वृद्धिकारणम्&lt;br&gt;&#xA;ह्रासहेतुर्विशेषश्च प्रवृत्तिरुभयस्य तु ४४&lt;br&gt;&#xA;सामान्यमेकत्वकरं विशेषस्तु पृथक्त्वकृत्&lt;br&gt;&#xA;तुल्यार्थता हि सामान्यं विशेषस्तु विपर्ययः ४५&lt;br&gt;&#xA;सत्त्वमात्मा शरीरं च त्रयमेतत्त्रिदण्डवत्&lt;br&gt;&#xA;लोकस्तिष्ठति संयोगात्तत्र सर्वं प्रतिष्ठितम् ४६&lt;br&gt;&#xA;स पुमांश्चेतमं तच्च तच्चाधिकरणं स्मृतम्&lt;br&gt;&#xA;वेदस्यास्य तदर्थं हि वेदोऽयं संप्रकाशितः ४७&lt;br&gt;&#xA;खादीन्यात्मा मनः कालो दिशश्च द्रव्यसंग्रहः&lt;br&gt;&#xA;सेन्द्रियं चेतनं द्रव्यं निरिन्द्रियमचेतनम् ४८&lt;br&gt;&#xA;सार्था गुर्वादयो बुद्धिः प्रयत्नान्ताः परादयः&lt;br&gt;&#xA;गुणाः प्रोक्ताः प्रयत्नादि कर्म चेष्टितमुच्यते ४९&lt;br&gt;&#xA;समवायोऽपृथग्भावो भूम्यादीनां गुणैर्मतः&lt;br&gt;&#xA;स नित्यो यत्र हि द्रव्यं न तत्रानियतो गुणः ५०&lt;br&gt;&#xA;यत्राश्रिताः कर्मगुणाः कारणं समवायि यत्&lt;br&gt;&#xA;तद्द्रव्यं समवायी तु निश्चेष्टः कारणं गुणः ५१&lt;br&gt;&#xA;संयोगे च विभागे च कारणं द्रव्यमाश्रितम्&lt;br&gt;&#xA;कर्तव्यस्य क्रिया कर्म कर्म नान्यदपेक्षते ५२&lt;br&gt;&#xA;इत्युक्तं कारणं कार्यं धातुसाम्यमिहोच्यते&lt;br&gt;&#xA;धातुसाम्यक्रिया चोक्ता तन्त्रस्यास्य प्रयोजनम् ५३&lt;br&gt;&#xA;कालबुद्धीनिन्द्रियार्थानां योगो मिथ्या न चाति च&lt;br&gt;&#xA;द्ययाश्रयाणां व्याधीनां त्रिविधो हेतुसंग्रहः ५४&lt;br&gt;&#xA;शरीरं सत्त्वसंज्ञं च व्याधीनामाश्रयो मतः&lt;br&gt;&#xA;तथा सुखानां योगस्तु सुखानां कारणं समः ५५&lt;br&gt;&#xA;निर्विकारः परस्त्वात्मा सत्त्वभूतगुणेन्द्रियैः&lt;br&gt;&#xA;चैतन्ये कारणं नित्यो द्रष्टा पश्यति हि क्रियाः ५६&lt;br&gt;&#xA;वायुः पित्तं कफश्चोक्तः शारीरो दोषसंग्रहः&lt;br&gt;&#xA;मानसः पुनरुद्दिष्टो रजश्च तम एव च ५७&lt;br&gt;&#xA;प्रशाम्यत्यौषधैः पूर्वो दैवयुक्तिव्यपाश्रयैः&lt;br&gt;&#xA;मानसो ज्ञानविज्ञानधैर्यस्मृतिसमाधिभिः ५८&lt;br&gt;&#xA;रूक्षः शीतो लघुः सूक्ष्मश्चलोऽथ विशदः खरः&lt;br&gt;&#xA;विपरीतगुणैर्द्रव्यैर्मारुतः संप्रशाम्यति ५९&lt;br&gt;&#xA;सस्नेहमुष्णं तीक्ष्णं च द्रवमम्लं सरं कटु&lt;br&gt;&#xA;विपरीतगुणैः पित्तं द्रव्यैराशु प्रशाम्यति ६०&lt;br&gt;&#xA;गुरुशीतमृदुस्निग्धमधुरस्थिरपिच्छिलाः&lt;br&gt;&#xA;श्लेष्मणः प्रशमं यान्ति विपरीतगुणैर्गुणाः ६१&lt;br&gt;&#xA;विपरीतगुणैर्देशमात्राकालोपपादितैः&lt;br&gt;&#xA;भेषजैर्विनिवर्तन्ते विकाराः साध्यसंमताः ६२&lt;br&gt;&#xA;साधनं न त्वसाध्यानां व्याधीनामुपदिश्यते&lt;br&gt;&#xA;भूयश्चातो यथाद्रव्यं गुणकर्माणि वक्ष्यते ६३&lt;br&gt;&#xA;रसनार्थो रसस्तस्य द्रव्यमापः क्षितिस्तथा&lt;br&gt;&#xA;निर्वृत्तौ च विशेषे च प्रत्ययाः खादयस्त्रयः ६४&lt;br&gt;&#xA;स्वादुरम्लोऽथ लवणः कटुकस्तिक्त एव च&lt;br&gt;&#xA;कषायश्चेति षट्कोऽयं रसानां संग्रहः स्मृतः ४५&lt;br&gt;&#xA;स्वाद्वम्ललवणा वायुं कषायस्वादुतिक्तकाः&lt;br&gt;&#xA;जयन्ति पित्तं श्लेष्माणं कषायकटुतिक्तकाः ६६&lt;br&gt;&#xA;किंचिद्दोषप्रशमनं किंचिद्धातुप्रदूषणम्&lt;br&gt;&#xA;स्वस्थवृत्तौ मतं किंचित्त्रिविधं द्रव्यमुच्यते ६७&lt;br&gt;&#xA;तत् पुनस्त्रिविधं प्रोक्तं जङ्गमौद्भिदपार्थिवम्&lt;br&gt;&#xA;मधूनि गोरसाः पित्तं वसा मज्जासृगामिषम् ६८&lt;br&gt;&#xA;विण्मूत्रचर्मरेतोऽस्थिस्नायुशृङ्गनखाः खुराः&lt;br&gt;&#xA;जङ्गमेभ्यः प्रयुज्यन्ते केशा लोमानि रोचनाः ६९&lt;br&gt;&#xA;सुवर्णं समलाः पञ्च लोहाः ससिकताः सुधा&lt;br&gt;&#xA;मनःशिलाले मणयो लवणं गैरिकाञ्जने ७०&lt;br&gt;&#xA;भौममौषधमुद्दिष्टमौद्भिदं तु चतुर्विधम्&lt;br&gt;&#xA;वनस्पतिस्तथा वीरुद्वानस्पत्यस्तथौषधिः ७१&lt;br&gt;&#xA;फलैर्वनस्पतिः पुष्पैर्वानस्पत्यः फलैरपि&lt;br&gt;&#xA;ओषध्यः फलपाकान्ताः प्रतानैर्वीरुधः स्मृताः ७२&lt;br&gt;&#xA;मूलत्वक्सारनिर्यासनाडस्वरसपल्लवाः&lt;br&gt;&#xA;क्षाराः क्षीरं फलं पुष्पं भस्म तैलानि कण्टकाः ७३&lt;br&gt;&#xA;पत्राणि शुङ्गाः कन्दाश्च प्ररोहाश्चौद्भिदो गणः&lt;br&gt;&#xA;मूलिन्यः षोडशैकोना कलिन्यो विंशतिः स्मृताः ७४&lt;br&gt;&#xA;महास्नेहाश्च चत्वारः पञ्चैव लवणानि च&lt;br&gt;&#xA;अष्टौ मूत्राणि संख्यातान्यष्टावेव पयांसि च ७५&lt;br&gt;&#xA;शोधनार्थाश्च षड् वृक्षाः पुनर्वसुनिदर्शिताः&lt;br&gt;&#xA;य एतान् वेत्ति संयोक्तुं विकारेषु स वेदवित् ७६&lt;br&gt;&#xA;हस्तिदन्ती हैमवती श्यामा त्रिवृदधोगुडा&lt;br&gt;&#xA;सप्तला श्वेतनामा च प्रत्यक्श्रेणी गवाक्ष्यपि ७७&lt;br&gt;&#xA;ज्योतिष्मती च बिम्बी च शणपुष्पी विषाणिका&lt;br&gt;&#xA;अजगन्धा द्रवन्ती च क्षीरिणी चात्र षोडशी ८७&lt;br&gt;&#xA;शणपुष्पी च बिम्बी च च्छर्दने हैमवत्यपि&lt;br&gt;&#xA;श्वेता ज्योतिष्मती चैव योज्या शीर्षविरेचने ७९&lt;br&gt;&#xA;एकादशावशिष्टा याः प्रयोज्यास्ता विरेचने&lt;br&gt;&#xA;इत्युक्ता नामकर्मभ्यां मूलिन्यः फलिनीः शृणु ८०&lt;br&gt;&#xA;शङ्खिन्यथ विडङ्गानि त्रपुषं मदनानि च&lt;br&gt;&#xA;धामार्गवमथेक्ष्वाकु जीमूतं कृतवेधनम्&lt;br&gt;&#xA;आनूपं स्थलजं चैव क्लीतकं द्विविदं स्मृतम् ८१&lt;br&gt;&#xA;प्रकीर्या चोदकीर्या च प्रत्यक्पुष्पा तथाऽभया&lt;br&gt;&#xA;अन्तःकोटरपुष्पी च हस्तिपर्ण्याश्च शारदम् ८२&lt;br&gt;&#xA;कम्पिल्लकारग्वधयोः फलं यत् कुटजस्य च&lt;br&gt;&#xA;धामार्गवमथेक्ष्वाकु जीमूतं कृतवेधनम् ८३&lt;br&gt;&#xA;मदनं कुटजं चैव त्रपुषं हस्तिपर्णिनी&lt;br&gt;&#xA;एतानि वमने चैव योज्यान्यास्थापनेषु च ८४&lt;br&gt;&#xA;नस्तः प्रच्छर्दने चैव प्रत्यक्पुष्पा विधीयते&lt;br&gt;&#xA;दश यान्यवशिष्टानि तान्युक्तानि विरेचने ८५&lt;br&gt;&#xA;नामकर्मभिरुक्तानि फलान्येकोनविंशतिः&lt;br&gt;&#xA;सर्पिस्तैलं वसा मज्जा स्नेहो दिष्टश्चतुर्विधः ८६&lt;br&gt;&#xA;पानाभ्यञ्जनबस्त्यर्थं नस्यार्थं चैव योगतः&lt;br&gt;&#xA;स्नेहना जीवना वर्ण्या बलोपचयवर्धनाः ८७&lt;br&gt;&#xA;स्नेहा ह्येते च विहिता वातपित्तकफापहाः&lt;br&gt;&#xA;सौवर्चलं सैन्धवं च विडमौद्भिदमेव च ८८&lt;br&gt;&#xA;सामुद्रेण सहैतानि पञ्च स्युर्लवणानि च&lt;br&gt;&#xA;स्निग्धान्युष्णानि तीक्ष्णानि दीपनीयतमानि च ८९&lt;br&gt;&#xA;आलेपनार्थे युज्यन्ते स्नेहस्वेदविधौ तथा&lt;br&gt;&#xA;अधोभागोर्ध्वभागेषु निरूहेष्वनुवासने ९०&lt;br&gt;&#xA;अभ्यञ्जने भोजनार्थे शिरसश्च विरेचने&lt;br&gt;&#xA;शस्त्रकर्मणि वर्त्यर्थमञ्जनोत्सादनेषु च ९१&lt;br&gt;&#xA;अजीर्णानाहयोर्वाते गुल्मे शूले तथोदरे&lt;br&gt;&#xA;उक्तानि लवणान्यूर्ध्वं मूत्राण्यष्टौ निबोध मे ९२&lt;br&gt;&#xA;मुख्यानि यानि दिष्टानि सर्वाण्यात्रेयशासने&lt;br&gt;&#xA;अविमूत्रमजामूत्रं गोमूत्रं माहिषं च यत् ९३&lt;br&gt;&#xA;हस्तिमूत्रमथोष्ट्रस्य हयस्य च खरस्य च&lt;br&gt;&#xA;उष्णं तीक्ष्णमथोऽरूक्षं कटुकं लवणान्वितम् ९४&lt;br&gt;&#xA;मूत्रमुत्सादने युक्तं युक्तमालेपनेषु च&lt;br&gt;&#xA;युक्तमास्थापने मूत्र युक्त चापि विरेचने ९५&lt;br&gt;&#xA;स्वेदेष्वपि च तद्युक्तमानाहेष्वगदेषु च&lt;br&gt;&#xA;उदरेष्वथ चार्शःसु गुल्मिकुष्टिकिलासिषु ९६&lt;br&gt;&#xA;तद्युक्तमुपनाहेषु परिषेके तथैव च&lt;br&gt;&#xA;दीपनीयं विषघ्नं च क्रिमिघ्नं चोपदिश्यते ९७&lt;br&gt;&#xA;पाण्डुरोगोपसृष्टानामुत्तमं शर्म चोच्यते&lt;br&gt;&#xA;श्लेष्माणं शमयेत् पीतं मारुतं चानुलोमयेत् ९८&lt;br&gt;&#xA;कर्षेत् पित्तमधोभागमित्यस्मिन् गुणसंग्रहः&lt;br&gt;&#xA;सामान्येन मयोक्तस्तु पृथक्त्वेन प्रवक्ष्यते ९९&lt;br&gt;&#xA;अविमूत्रं सतिक्तं स्यात् स्निग्दंपित्ताविरोधि च&lt;br&gt;&#xA;आजं कषायमधुरं पथ्यं दोषान्निहन्ति च १००&lt;br&gt;&#xA;गव्यं समधुरं किंचिद्दोषघ्नं क्रिमिकुष्ठनुत्&lt;br&gt;&#xA;कण्डूं च शमयेत् पीतं सम्यग्दोषोदरे हितम् १०१&lt;br&gt;&#xA;अर्शःशोफोदरघ्नं तु सक्षारं माहिषं सरम्&lt;br&gt;&#xA;हास्तिकं लवणं मूत्रं हितं तु क्रिमिकुष्ठिनाम् १०२&lt;br&gt;&#xA;प्रशस्तं बद्धविण्मूत्रविषश्लेष्मामयार्शसाम्&lt;br&gt;&#xA;सतिक्तं श्वासकासघ्नमर्शोघ्नं चौष्ट्रमुच्यते १०३&lt;br&gt;&#xA;वाजिनां तिक्तकटुकं कुष्ठव्रणविषापहम्&lt;br&gt;&#xA;खरमूत्रमपस्मारोन्मादग्रहविनाशनम् १०४&lt;br&gt;&#xA;इतीहोक्तानि मूत्राणि यथासामर्थ्ययोगतः&lt;br&gt;&#xA;अतः क्षीराणि वक्ष्यन्ते कर्म चैषां गुणाश्च येत् १०५&lt;br&gt;&#xA;अविक्षीरमजाक्षीरं गोक्षीरं माहिषं च यत्&lt;br&gt;&#xA;अष्ट्रीणामथ नागीनां वडवायाः स्त्रियास्तथा १०६&lt;br&gt;&#xA;प्रायशो मधुरं स्निग्धं शीतं स्तन्यं पयो मतम्&lt;br&gt;&#xA;प्रीणनं बृंहणं वृष्यं मेध्यं बल्यं मनस्करम् १०७&lt;br&gt;&#xA;जीवनीयं श्रमहरं श्वासकासनिबर्हणम्&lt;br&gt;&#xA;हन्ति शोणितपित्तं च सन्धानं विहतस्य च १०८&lt;br&gt;&#xA;सर्वप्राणभृतां सात्म्यं शमनं शोधनं तथा&lt;br&gt;&#xA;तृष्णाघ्नं दीपनीयं च श्रेष्ठं क्षीणक्षतेषु च १०९&lt;br&gt;&#xA;पाण्डुरोगेऽम्लपित्ते च शोषे गुल्मे तथोदरे&lt;br&gt;&#xA;अतीसारे ज्वरे दाहे श्वयथौ च विशेषतः ११०&lt;br&gt;&#xA;योनिशुक्रप्रदोषेषु मूत्रेष्वप्रचुरेषु च&lt;br&gt;&#xA;पुरीषे ग्रथिते पथ्यं वातपित्तविकारिणाम् १११&lt;br&gt;&#xA;नस्यालेपावगाहेषु वमनास्थापनेषु च&lt;br&gt;&#xA;विरेचने स्नेहने च पयः सर्वत्र युज्यते ११२&lt;br&gt;&#xA;यथाक्रमं क्षीरगुणानेकैकस्य पृथक् पृथक्&lt;br&gt;&#xA;अन्नपानादिकेऽध्याये भूयो वक्ष्याम्यशेषतः ११३&lt;br&gt;&#xA;अथापरे त्र्यो वृक्षाः पृथग्ये फलमूलिभिः&lt;br&gt;&#xA;स्नुह्यर्काश्मन्तकास्तेषामिदं कर्म पृथक् पृथक् ११४&lt;br&gt;&#xA;वमनेऽश्मन्तकं विद्यात् स्नुहीक्षीरं विरेचने&lt;br&gt;&#xA;क्षीरमर्कस्य विज्ञेयं वमने सविरेचने ११५&lt;br&gt;&#xA;इमांस्त्रीनपरान् वृक्षानाहुर्येषां हितास्त्वचः&lt;br&gt;&#xA;पूतीकः कृष्णगन्धा च तिल्वकश्च तथा तरुः ११६&lt;br&gt;&#xA;विरेचने प्रयोक्तव्यः पूतीकस्तिल्वकस्तथा&lt;br&gt;&#xA;कृष्णगन्धा परीसर्पे शोथेष्वर्शःसु चोच्यते ११७&lt;br&gt;&#xA;दद्रुविद्रधिगण्डेषु कुष्ठेष्वप्यलजीषु च&lt;br&gt;&#xA;षड्वृक्षाञ्छोधनानेतानपि विद्याद्विचक्षणः ११८&lt;br&gt;&#xA;इत्युक्ताः फलमूलिन्यः स्नेहाश्च लवणानि च&lt;br&gt;&#xA;मूत्रं क्षीराणि वृक्षाश्च षड् ये दिष्टपयस्त्वचः ११९&lt;br&gt;&#xA;ओषधिर्नामरूपाभ्यां जानते ह्यजपा वने&lt;br&gt;&#xA;अविपाश्चैव गोपाश्च ये चान्ये वनवासिनः १२०&lt;br&gt;&#xA;न नामज्ञानमात्रेण रूपज्ञानेन वा पुनः&lt;br&gt;&#xA;ओषधीनां परां प्राप्तिं कश्चिद्वेदितुमर्हति १२१&lt;br&gt;&#xA;योगवित्त्वप्यरूपज्ञस्तासां तत्त्वविदुच्यते&lt;br&gt;&#xA;किं पुनर्यो विजानीयादोषधीः सर्वथा भिषक् १२२&lt;br&gt;&#xA;योगमासां तु यो विद्याद्देशकालोपपादितम्&lt;br&gt;&#xA;पुरुषं पुरुषं वीक्ष्य स ज्ञेयो भिषगुत्तमः १२३&lt;br&gt;&#xA;यथा विषं यथा शस्त्रं यथाग्निरशनिर्यथा&lt;br&gt;&#xA;तथौषधमविज्ञातं विज्ञातममृतं यथा १२४&lt;br&gt;&#xA;औषधं ह्यनभिज्ञातं नामरूपगुणैस्त्रिभिः&lt;br&gt;&#xA;विज्ञातं चापि दुर्युक्तमनर्थायोपपद्यते १२५&lt;br&gt;&#xA;योगादपि विषं तीक्ष्णमुत्तमं भेषजं भवेत्&lt;br&gt;&#xA;भेषजं चापि दुर्युक्तं तीक्ष्णं संपद्यते विषम् १२६&lt;br&gt;&#xA;तस्मान्न भिषजा युक्तं युक्तिबाह्येन भेषजम्&lt;br&gt;&#xA;धीमता किंचिदादेयं जीवितारोग्यकाङ्क्षिणा १२७&lt;br&gt;&#xA;कुर्यान्निपतितो मूर्ध्नि सशेषं वासवाशनिः&lt;br&gt;&#xA;सशेषमातुरं कुर्यान्नत्वज्ञमपमौषधम् १२८&lt;br&gt;&#xA;दुःखिताय शयानाय श्रद्दधानाय रोगिणे&lt;br&gt;&#xA;यो भेषजमविज्ञाय प्राज्ञमानी प्रयच्छति १२९&lt;br&gt;&#xA;त्यक्तधर्मस्य पापस्य मृत्युभूतस्य दुर्मतेः&lt;br&gt;&#xA;नरो नरकपाती स्यात्तस्य संभाषणादपि १३०&lt;br&gt;&#xA;वरमाशीविषविषं क्वथितं ताम्रमेव वा&lt;br&gt;&#xA;पीतमत्यग्निसन्तप्ता भक्षिता वाऽप्ययोगुडाः १३१&lt;br&gt;&#xA;नतु श्रुतवतां वेशं बिभ्रता शरणागतात्&lt;br&gt;&#xA;गृहीतमन्नं पानं वा वित्तं वा रोगपीडितात् १३२&lt;br&gt;&#xA;भिषग्वुभूषुर्मतिमानतः स्वगुणसम्पदि&lt;br&gt;&#xA;परं प्रयत्नमातिष्ठेत् प्राणदः स्याद्यथा नृणाम् १३३&lt;br&gt;&#xA;तदेव युक्तं भैषज्यं यदारोग्याय कल्पते&lt;br&gt;&#xA;स चैव भिषजां श्रेष्टो रोगेभ्यो यः प्रमोचयेत् १३४&lt;br&gt;&#xA;सम्यक्प्रयोगं सर्वेषां सिद्धिराख्याति कर्मणाम्&lt;br&gt;&#xA;सिद्धिराख्याति सर्वैश्च गुणैर्युक्तं भिषक्तमम् १३५&lt;br&gt;&#xA;तत्र श्लोकाः&amp;ndash;&lt;br&gt;&#xA;आयुर्वेदागमो हेतुरागमस्य प्रवर्तनम्&lt;br&gt;&#xA;सूत्राणस्याभ्यनुज्ञानमायुर्वेदस्य निर्णयः १३६&lt;br&gt;&#xA;संपूर्णं कारणं कार्यमायुर्वेदप्रयोजनम्&lt;br&gt;&#xA;हेतवश्चैव दोषाश्च भेषजं संग्रहेण च १३७&lt;br&gt;&#xA;रसाः सप्रत्ययद्रव्यास्त्रिविधो द्रव्यसंग्रहः&lt;br&gt;&#xA;मूलिन्यश्च फलिन्यश्च स्नेहाश्च लवणानि च १३८&lt;br&gt;&#xA;मूत्रं क्षीराणि वृक्षाश्च षड् ये क्षीरत्वगाश्रयाः&lt;br&gt;&#xA;कर्माणि चैषां सर्वेषां योगायोगगुणागुणाः १३९&lt;br&gt;&#xA;वैद्यापवादो यत्रस्थाः सर्वे च भिषजां गुणाः&lt;br&gt;&#xA;सर्वमेतत् समाख्यातं पूर्वाध्याये महर्षिणा १४०&lt;br&gt;&#xA;इत्यग्निवेशकृते तन्त्रे चरकप्रतिसंस्कृते सूत्रस्थाने&lt;br&gt;&#xA;दीर्घञ्जीवितीयो नाम प्रथमोऽध्यायः १&lt;/p&gt;</description>
    </item>
  </channel>
</rss>

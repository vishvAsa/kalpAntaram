<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;भावमिश्रः on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/AyurvedaH/prakIrNam/bhAvamishraH/</link>
    <description>Recent content in &#43;भावमिश्रः on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/AyurvedaH/prakIrNam/bhAvamishraH/index.xml" rel="self" type="application/rss+xml" />
    <item>
      <title>भावप्रकाशसंहिता</title>
      <link>https://vishvAsa.github.io/kalpAntaram/AyurvedaH/prakIrNam/bhAvamishraH/bhAvaprakAshasaMhitA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/AyurvedaH/prakIrNam/bhAvamishraH/bhAvaprakAshasaMhitA/</guid>
      <description>&lt;p&gt;[[भावप्रकाशसंहिता&#x9;Source: &lt;a href=&#34;https://www.ebharatisampat.in/read_chapter.php?bookid=MDY2NzIzMzk0MDc4MjQy&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;bhava_prakash_samhita&lt;br&gt;&#xA;पूर्व खण्डम्&lt;/p&gt;&#xA;&lt;p&gt;श्रीमद्भावमिश्रप्रणीतः&lt;br&gt;&#xA;भाव प्रकाशः पूर्व खण्डम्&lt;/p&gt;&#xA;&lt;p&gt;गजमुखममरप्रवरं सिद्धिकरं विघ्नहर्तारम्&lt;br&gt;&#xA;गुरुमवगमनयनप्रदमिष्टकरीमिष्टदेवतां वन्दे १&lt;br&gt;&#xA;आयुर्वेदागमनं क्रमेण येनाभवद्भूमौ&lt;br&gt;&#xA;प्रथमं लिखामि तमहं नानातन्त्राणि संदृश्य २&lt;br&gt;&#xA;आयुर्हिताहितं व्याधेर्निदानं शमनं तथा&lt;br&gt;&#xA;विद्यते यत्र विद्वद्भिः स आयुर्वेद उच्यते ३&lt;br&gt;&#xA;अनेन पुरुषो यस्मादायुर्विन्दति वेत्ति च&lt;br&gt;&#xA;तस्मान्मुनिवरैरेष आयुर्वेद इति स्मृतः ४&lt;br&gt;&#xA;विधाताऽथर्वसर्वस्वमायुर्वेदं प्रकाशयन्&lt;br&gt;&#xA;स्वनाम्ना संहितां चक्रे लक्षश्लोकमयीमृजुम् ५&lt;br&gt;&#xA;ततः प्रजापतिं दक्षं दक्षं सकलकर्मसु&lt;br&gt;&#xA;विधिर्धीनीरधिः साङ्गमायुर्वेदमुपादिशत् ६&lt;br&gt;&#xA;अथ दक्षः क्रियादक्षः स्वर्वैद्यौ वेदमायुषः&lt;br&gt;&#xA;वेदयामास विद्वांसौ सूर्यांशौ सुरसत्तमौ ७&lt;br&gt;&#xA;दक्षादधीत्य दस्रौ वितनुतः संहितां स्वीयाम्&lt;br&gt;&#xA;सकलचिकित्सकलोकप्रतिपत्तिविवृद्धये धन्याम् ८&lt;br&gt;&#xA;स्वयम्भुवः शिरश्छिन्नं भैरवेण रुषाऽथ तत्&lt;br&gt;&#xA;अश्विभ्यां संहितं तस्मात्तौ जातौ यज्ञभागिनौ ९&lt;br&gt;&#xA;देवासुररणे देवा दैत्यैर्ये सक्षताः कृताः&lt;br&gt;&#xA;अक्षतास्ते कृताः सद्यो दस्राभ्यामद्भुतं महत् १०&lt;br&gt;&#xA;वज्रिणोऽभूद् भुजस्तम्भः स दस्राभ्यां चिकित्सितः&lt;br&gt;&#xA;सोमान्निपतितश्चन्द्र स्ताभ्यामेव सुखी कृतः ११&lt;br&gt;&#xA;विशीर्णा दशनाः पूष्णो नेत्रे नष्टे भगस्य च&lt;br&gt;&#xA;शशिनो राजयक्ष्माऽभूदश्विभ्यां ते चिकित्सिताः १२&lt;br&gt;&#xA;भार्गवश्च्यवनः कामी वृद्धः सन् विकृतिं गतः&lt;br&gt;&#xA;वीर्यवर्णस्वरोपेतः कृतोऽश्विभ्यां पुनर्युवा १३&lt;br&gt;&#xA;एतैश्चान्यैश्च बहुभिः कर्मभिर्भिषजां वरौ&lt;br&gt;&#xA;बभूवतुर्भृशं पूज्याविन्द्रा दीनां दिवौकसाम् १४&lt;br&gt;&#xA;संदृश्य दस्रयोरिन्द्रः कर्माण्येतानि यत्नवान्&lt;br&gt;&#xA;आयुर्वेदं निरुद्वेगं तौ ययाचे शचीपतिः १५&lt;br&gt;&#xA;नासत्यौ सत्यसन्धेन शक्रेण किल याचितौ&lt;br&gt;&#xA;आयुर्वेदं यथाऽधीतं ददतुः शतमन्यवे १६&lt;br&gt;&#xA;नासत्याभ्यामधीत्यैव आयुर्वेदं शतक्रतुः&lt;br&gt;&#xA;अध्यापयामास बहूनात्रेयप्रमुखान्मुनीन् १७&lt;br&gt;&#xA;एकदा जगदालोक्य गदाकुलमितस्ततः&lt;br&gt;&#xA;चिन्तयामास भगवानात्रेयो मुनिपुङ्गवः १८&lt;br&gt;&#xA;किं करोमि क्व गच्छामि कथं लोका निरामयाः&lt;br&gt;&#xA;भवन्ति सामयानेतान्न शक्नोमि निरीक्षितुम् १९&lt;br&gt;&#xA;दयालुरहमत्यर्थं स्वभावो दुरतिक्रमः&lt;br&gt;&#xA;एतेषां दुःखतो दुःखं ममापि हृदयेऽधिकम् २०&lt;br&gt;&#xA;आयुर्वेदं पठिष्यामि नैरुज्याय शरीरिणाम्&lt;br&gt;&#xA;इति निश्चित्य गतवानात्रेयस्त्रिदशालयम् २१&lt;br&gt;&#xA;तत्र मन्दिरमिन्द्र स्य गत्वा शक्रं ददर्श सः&lt;br&gt;&#xA;सिंहासनसमासीनं स्तूयमानं सुरर्षिभिः २२&lt;br&gt;&#xA;भासयन्तं दिशो भासा भास्करप्रतिमं त्विषा&lt;br&gt;&#xA;आयुर्वेदमहाचार्यं शिरोधार्यं दिवौकसाम् २३&lt;br&gt;&#xA;शक्रस्तु तं निरीक्ष्यैवं त्यक्तसिंहासनः स्थितः&lt;br&gt;&#xA;तमग्रे पूजयामास भृशं भूरितपःकृशम् २४&lt;br&gt;&#xA;कुशलं परिपप्रच्छ तथागमनकारणम्&lt;br&gt;&#xA;स मुनिर्वक्तुमारेभे निजागमनकारणम् २५&lt;br&gt;&#xA;देवराज न जानासि दिव एव यतो भवान्&lt;br&gt;&#xA;विधात्रा विहितो यत्नात्त्रिलोकीलोकपालकः २६&lt;br&gt;&#xA;व्याधिभिर्व्यथिता लोकाः शोकाकुलितचेतसः&lt;br&gt;&#xA;भूतले सन्ति सन्तापं तेषां हन्तुं कृपां कुरु २७&lt;br&gt;&#xA;आयुर्वेदोपदेशं मे कुरु कारुण्यतो नृणाम्&lt;br&gt;&#xA;तथेत्युक्त्वा सहस्राक्षोऽध्यापयामास तं मुनिम् २८&lt;br&gt;&#xA;मुनीन्द्र इन्द्र तः साङ्गमायुर्वेदमधीत्य सः&lt;br&gt;&#xA;अभिनन्द्य तमाशीर्भिराजगाम पुनर्महीम् २९&lt;br&gt;&#xA;अथात्रेयो मुनिश्रेष्ठो भगवान्करुणाकरः&lt;br&gt;&#xA;स्वनाम्ना संहितां चक्रे नरवर्गानुकम्पया ३०&lt;br&gt;&#xA;ततोऽग्निवेशं भेडञ्च जातूकर्णं पराशरम्&lt;br&gt;&#xA;क्षीरपाणिञ्च हारीतमायुर्वेदमपाठयत् ३१&lt;br&gt;&#xA;तन्त्रस्य कर्त्ता प्रथममग्निवेशोऽभवत्पुरा&lt;br&gt;&#xA;ततो भेडादयश्चक्रुः स्वं स्वं तन्त्रं कृतानि च ३२&lt;br&gt;&#xA;श्रावयामासुरात्रेयं मुनिवृन्देन वन्दितम्&lt;br&gt;&#xA;श्रुत्वा च तानि तन्त्राणि हृष्टोऽभूदत्रिनन्दनः ३३&lt;br&gt;&#xA;यथावत्सूत्रितं दृष्ट्वा प्रहृष्टा मुनयोऽभवन्&lt;br&gt;&#xA;दिवि देवर्षयो देवाः श्रुत्वा साध्विति चाब्रुवन् ३४&lt;br&gt;&#xA;एकदा हिमवत्पार्श्वे दैवादागत्य सङ्गताः&lt;br&gt;&#xA;मुनयो बहवस्तेषां नामभिः कथयाम्यहम् ३५&lt;br&gt;&#xA;भरद्वाजो मुनिवरः प्रथमं समुपागतः&lt;br&gt;&#xA;ततोऽङ्गिरास्ततो गर्गो मरीचिर्भृगुभार्गवौ ३६&lt;br&gt;&#xA;पुलस्त्योऽगस्तिरसितो वसिष्ठः सपराशरः&lt;br&gt;&#xA;हारीतो गौतमः सांख्यो मैत्रेयश्च्यवनोऽपि च ३७&lt;br&gt;&#xA;जमदग्निश्च गार्ग्यश्च कश्यपः काश्यपोऽपि च&lt;br&gt;&#xA;नारदो वामदेवश्च मार्कण्डेयः कपिञ्जलः ३८&lt;br&gt;&#xA;शाण्डिल्यः सहकौण्डिन्यः शाकुनेयश्चशौनकः&lt;br&gt;&#xA;आश्वलायनसांकृत्यौ विश्वामित्रः परीक्षकः ३९&lt;br&gt;&#xA;देवलो गालवो धौम्यः काप्यकात्यायनावुभौ&lt;br&gt;&#xA;काङ्कायनो वैजपेयः कुशिको बादरायणः ४०&lt;br&gt;&#xA;हिरण्याक्षश्च लौगाक्षिः शरलोमा च गोभिलः&lt;br&gt;&#xA;वैखानसा वालखिल्यास्तथैवान्ये महर्षयः ४१&lt;br&gt;&#xA;ब्रह्मज्ञानस्य निधयो यमस्य नियमस्य च&lt;br&gt;&#xA;तपसस्तेजसा दीप्ता हूयमाना इवाग्नयः ४२&lt;br&gt;&#xA;सुखोपविष्टास्ते तत्र सर्वे चक्रुः कथामिमाम्&lt;br&gt;&#xA;धर्मार्थकाममोक्षाणां मूलमुक्तं कलेवरम्&lt;br&gt;&#xA;तच्च सर्वार्थसंसिद्ध्यै भवेद्यदि निरामयम् ४३&lt;br&gt;&#xA;तपः स्वाध्यायधर्माणां ब्रह्मचर्यव्रतायुषाम्&lt;br&gt;&#xA;हर्त्तारः प्रसृता रोगा यत्र तत्र च सर्वशः ४४&lt;br&gt;&#xA;रोगाः कार्श्यकरा बलक्षयकरा देहस्य चेष्टाहरा&lt;br&gt;&#xA;दृष्टा इन्द्रि यशक्तिसङ्क्षयकराः सर्वाङ्गपीडाकराः&lt;br&gt;&#xA;धर्मार्थाखिलकाममुक्तिषु महाविघ्नस्वरूपा बलात्&lt;br&gt;&#xA;प्राणानाशु हरन्ति सन्ति यदि ते क्षेमं कुतः प्राणिनाम् ४५&lt;br&gt;&#xA;तत्तेषां प्रशमाय कश्चन विधिश्चिन्त्यो भवद्भिर्बुधै&lt;br&gt;&#xA;र्योग्यैरित्यभिधाय संसदि भरद्वाजं मुनिं तेऽब्रुवन्&lt;br&gt;&#xA;त्वं योग्यो भगवन् सहस्रनयनं याचस्व लब्धं क्रमा&lt;br&gt;&#xA;दायुर्वेदमधीत्य यं गदभयान्मुक्ता भवामो वयम् ४६&lt;br&gt;&#xA;इत्थं स मुनिभिर्योग्यैः प्रार्थितो विनयान्वितैः&lt;br&gt;&#xA;भरद्वाजो मुनिश्रेष्ठो जगाम त्रिदशालयम् ४७&lt;br&gt;&#xA;तत्रेन्द्र भवनं गत्वा सुरर्षिगणमध्यगम्&lt;br&gt;&#xA;दृष्टवान् वृत्रहन्तारं दीप्यमानमिवानलम् ४८&lt;br&gt;&#xA;दृष्ट्वैव स मुनिं प्राह भगवान् मघवा मुदा&lt;br&gt;&#xA;धर्मज्ञ स्वागतं तेऽथ मुनिं तं समपूजयत् ४९&lt;br&gt;&#xA;सोऽभिगम्य जयाशीर्भिरभिनन्द्य सुरेश्वरम्&lt;br&gt;&#xA;ऋषीणां वचनं सम्यक् श्रावयामास तत्त्वतः ५०&lt;br&gt;&#xA;व्याधयो हि समुत्पन्नाः सर्वप्राणिभयङ्कराः&lt;br&gt;&#xA;तेषां प्रशमनोपायं यथावद्वक्तुमर्हसि ५१&lt;br&gt;&#xA;अपाठयन्मुनिं साङ्गमायुर्वेदं शतक्रतुः&lt;br&gt;&#xA;जीवेद्वर्षसहस्राणि देही नीरुङ् निशम्य यम् ५२&lt;br&gt;&#xA;सोऽनन्तपारं त्रिस्कन्धमायुर्वेदं महामुनिः&lt;br&gt;&#xA;यथावदचिरात्सर्वं बुबुधे तन्मना मुनिः ५३&lt;br&gt;&#xA;तेनायुः सुचिरं लेभे भरद्वाजो निरामयम्&lt;br&gt;&#xA;अन्यानपि मुनींश्चक्रे नीरुजः सुचिरायुषः ५४&lt;br&gt;&#xA;तत्तन्त्रजनितज्ञानचक्षुषा ऋषयोऽखिलाः&lt;br&gt;&#xA;गुणान्द्र व्याणि कर्माणि दृष्ट्वा तद्विधिमाश्रिताः ५५&lt;br&gt;&#xA;आरोग्यं लेभिरे दीर्घमायुश्च सुखसंयुतम्&lt;br&gt;&#xA;आयुर्वेदोक्तविधिनाऽन्येऽपि स्युर्मुनयो यथा ५६&lt;br&gt;&#xA;यदा मत्स्यावतारेण हरिणा वेद उद्धृतः&lt;br&gt;&#xA;तदा शेषश्च तत्रैव वेदं साङ्गमवाप्तवान् ५७&lt;br&gt;&#xA;अथर्वान्तर्गतं सम्यगायुर्वेदं च लब्धवान्&lt;br&gt;&#xA;एकदा स महीवृत्तं द्र ष्टुं चर इवागतः ५८&lt;br&gt;&#xA;तत्रलोकान् गदैर्ग्रस्तान् व्यथया परिपीडितान्&lt;br&gt;&#xA;स्थलेषु बहुषु व्यग्रान् म्रियमाणांश्च दृष्टवान् ५९&lt;br&gt;&#xA;तान्दृष्ट्वातिदयायुक्तस्तेषां दुःखेन दुःखितः&lt;br&gt;&#xA;अनन्तश्चिन्तयामास रोगोपशमकारणम् ६०&lt;br&gt;&#xA;सञ्चिन्त्य स स्वयं तत्र मुनेः पुत्रो बभूव ह&lt;br&gt;&#xA;प्रसिद्धस्य विशुद्धस्य वेदवेदाङ्गवेदिनः ६१&lt;br&gt;&#xA;यतश्चर इवायातो न ज्ञातः केनचिद्यतः&lt;br&gt;&#xA;तस्माच्चरकनाम्नासौ ख्यातश्च क्षितिमण्डले ६२&lt;br&gt;&#xA;स भाति चरकाचार्यो देवाचार्यो यथा दिवि&lt;br&gt;&#xA;सहस्रवदनस्यांशो येन ध्वंसो रुजां कृतः ६३&lt;br&gt;&#xA;आत्रेयस्य मुनेः शिष्या अग्निवेशादयोऽभवन्&lt;br&gt;&#xA;मुनयो बहवस्तैश्च कृतं तन्त्रं स्वकं स्वकम् ६४&lt;br&gt;&#xA;तेषां तन्त्राणि संस्कृत्य समाहृत्य विपश्चिता&lt;br&gt;&#xA;चरकेणात्मनो नाम्ना ग्रन्थोऽय चरकः कृतः ६५&lt;br&gt;&#xA;एकदा देवराजस्य दृष्टिर्निपतिता भुवि&lt;br&gt;&#xA;तत्र तेन नरा दृष्टा व्याधिभिर्भृशपीडिताः ६६&lt;br&gt;&#xA;तान्दृष्ट्वा हृदयं तस्य दयया परिपीडितम्&lt;br&gt;&#xA;दयार्द्र हृदयः शक्रो धन्वन्तरिमुवाच ह ६७&lt;br&gt;&#xA;धन्वन्तरे सुरश्रेष्ठ भगवन् किञ्चिदुच्यते&lt;br&gt;&#xA;योग्यो भवसि भूतानामुपकारपरो भव ६८&lt;br&gt;&#xA;उपकाराय लोकानां केन किं न कृतं पुरा&lt;br&gt;&#xA;त्रैलोक्याधिपतिर्विष्णुरभून्मत्स्यादिरूपवान् ६९&lt;br&gt;&#xA;तस्मात्त्वं पृथिवीं याहि काशीमध्ये नृपो भव&lt;br&gt;&#xA;प्रतीकाराय रोगाणामायुर्वेदं प्रकाशय ७०&lt;br&gt;&#xA;इत्युक्त्वा सुरशार्दूलः सर्वभूतहितेप्सया&lt;br&gt;&#xA;समस्तमायुषो वेदं धन्वन्तरिमुपादिशत् ७१&lt;br&gt;&#xA;अधीत्य चायुषो वेदमिन्द्रा द्धन्वन्तरिः पुरा&lt;br&gt;&#xA;आगत्य पृथिवीं काश्यां जातो बाहुजवेश्मनि ७२&lt;br&gt;&#xA;नाम्ना तु सोऽभवत्ख्यातो दिवोदास इति क्षितौ&lt;br&gt;&#xA;बाल एव विरक्तोऽभूच्चचार सुमहत्तपः ७३&lt;br&gt;&#xA;यत्नेन महता ब्रह्मा तं काश्यामकरोन्नृपम्&lt;br&gt;&#xA;ततो धन्वन्तरिर्लोकैः काशीराजोऽभिधीयते ७४&lt;br&gt;&#xA;हिताय देहिनां स्वीया संहिता विहिताऽमुना&lt;br&gt;&#xA;अथ विद्यार्थिनो लोकान्संहितां तामपाठयत् ७५&lt;br&gt;&#xA;अथ ज्ञानदृशा विश्वामित्रप्रभृतयोऽविदन्&lt;br&gt;&#xA;अयं धन्वन्तरिः काश्यां काशिराजोऽयमुच्यते ७६&lt;br&gt;&#xA;विश्वामित्रो मुनिस्तेषु पुत्रं सुश्रुतमुक्तवान्&lt;br&gt;&#xA;वत्स वाराणसीं गच्छ त्वं विश्वेश्वरवल्लभाम् ७७&lt;br&gt;&#xA;तत्र नाम्ना दिवोदासः काशिराजोऽस्ति बाहुजः&lt;br&gt;&#xA;स हि धन्वन्तरिः साक्षादायुर्वेदविदां वरः ७८&lt;br&gt;&#xA;आयुर्वेदं पठस्व त्वं लोकोपकृतिहेतवे&lt;br&gt;&#xA;सर्वप्राणिदया तीर्थमुपकारो महामखः ७९&lt;br&gt;&#xA;पितुर्वचनमाकर्ण्य सुश्रुतः काशिकां गतः&lt;br&gt;&#xA;तेन सार्द्धं समध्येतुं मुनिसूनुशतं ययौ ८०&lt;br&gt;&#xA;अथ धन्वन्तरिं सर्वे वानप्रस्थाश्रमे स्थितम्&lt;br&gt;&#xA;भगवन्तं सुरश्रेष्ठं मुनिभिर्बहुभिः स्तुतम् ८१&lt;br&gt;&#xA;काशिराजं दिवोदासं तेऽपश्यन्विनयान्विताः&lt;br&gt;&#xA;स्वागतं च तदा चाह दिवोदासो यशोधनः ८२&lt;br&gt;&#xA;कुशलं परिपप्रच्छ तथागमनकारणम्&lt;br&gt;&#xA;ततस्ते सुश्रुतद्वारा कथयामासुरुत्तरम् ८३&lt;br&gt;&#xA;भगवन्मानवान्दृष्ट्वा व्याधिभिः परिपीडितान्&lt;br&gt;&#xA;क्रन्दतो म्रियमाणांश्च जातास्माकं हृदि व्यथा ८४&lt;br&gt;&#xA;आमयानां शमोपायं विज्ञातुं वयमागताः&lt;br&gt;&#xA;आयुर्वेदं भवानस्मानध्यापयतु यत्नतः ८५&lt;br&gt;&#xA;अङ्गीकृत्य वचस्तेषां नृपतिस्तानुपादिशत्&lt;br&gt;&#xA;व्याख्यातं तेन ते यत्नाज्जगृहुर्मुनयो मुदा ८६&lt;br&gt;&#xA;काशिराजं जयाशीर्भिरभिनन्द्य मुदान्विताः&lt;br&gt;&#xA;सुश्रुताद्याः सुसिद्धार्था जग्मुर्गेहं स्वकं स्वकम् ८७&lt;br&gt;&#xA;प्रथमं सुश्रुतस्तेषु स्वतन्त्रं कृतवान्स्फुटम्&lt;br&gt;&#xA;सुश्रुतस्य सखायोऽपि पृथक्तन्त्राणि तेनिरे ८८&lt;br&gt;&#xA;सुश्रुतेन कृतं तन्त्रं सुश्रुतं बहुभिर्यतः&lt;br&gt;&#xA;तस्मात्तत्सुश्रुतं नाम्ना विख्यातं क्षितिमण्डले ८९&lt;br&gt;&#xA;इति भावप्रकाशे पूर्वखण्डे आयुर्वेदप्रवक्तृप्रादुर्भावप्रकरणं समाप्तम् १&lt;/p&gt;</description>
    </item>
  </channel>
</rss>

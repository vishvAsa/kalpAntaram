<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;ढुण्ढुकनाथः on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/AyurvedaH/prakIrNam/DhuNDhukanAthaH/</link>
    <description>Recent content in &#43;ढुण्ढुकनाथः on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/AyurvedaH/prakIrNam/DhuNDhukanAthaH/index.xml" rel="self" type="application/rss+xml" />
    <item>
      <title>रसेन्द्रियचिन्तामणिः</title>
      <link>https://vishvAsa.github.io/kalpAntaram/AyurvedaH/prakIrNam/DhuNDhukanAthaH/rasendriyachintAmaNiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/AyurvedaH/prakIrNam/DhuNDhukanAthaH/rasendriyachintAmaNiH/</guid>
      <description>&lt;p&gt;[[रसेन्द्रियचिन्तामणिः&#x9;Source: &lt;a href=&#34;https://www.ebharatisampat.in/read_chapter.php?bookid=NjA4MTU3MTMzODk5NjQy&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;ढुण्ढुकनाथः रसेन्द्रचिन्तामणि&lt;/p&gt;&#xA;&lt;p&gt;१&lt;br&gt;&#xA;हे भस्माङ्गविरक्तिरूपगुणदं तं प्रेरणादं शिवं गङ्गाभूषितशेखरं स्मरहरं शक्तिस्वरूपं प्रभो ।&lt;br&gt;&#xA;त्वामीशं करुणार्णवं शरणदं विद्यानिधिं निर्गुणं भूतेशं गिरिजापतिं शशिधरं माङ्गल्यदेवं नमः ।&lt;br&gt;&#xA;नमामि देवं सुरवृन्दपूजितं गणाधिपं विघ्नविनाशकारकम् ।&lt;br&gt;&#xA;स्मरन्ति ये नित्यमुदारचेतसः कष्टानि ते नानुभवन्ति सत्यम् ।&lt;br&gt;&#xA;सिद्धिनन्दनमिश्रेण शुद्धां च सारगर्भिताम् ।&lt;br&gt;&#xA;रसेन्द्रचिन्तामणेश्च टीकां कुर्वे शिवाज्ञया ।&lt;br&gt;&#xA;इदानीं कालनाथशिष्यः श्रीढुण्ढुकनाथाह्वयो रसेन्द्रचिन्तामणिग्रन्थमारभमाणस्तन्मूलदेवते श्रीमदम्बिकामहेश्वरौ सकलजगदुत्पत्तिस्थितिप्रलयनिदानं विशेषसिद्धान्तगर्भवाचा वरीवस्यति ॥ १.१ ॥&lt;br&gt;&#xA;अर्थप्रकाशकासारविमर्शाम्बुजिनीमयम् ।&lt;br&gt;&#xA;सच्चिदानन्दविभवं शिवयोर्वपुराश्रये ॥ १.२ ॥&lt;br&gt;&#xA;लघीयः परिमाणतया निखिलरसज्ञानदायित्वाच्चिन्तामणिरिव चिन्तामणिः ॥ १.३ ॥&lt;br&gt;&#xA;अश्रौषं बहुविदुषां मुखादपश्यं शास्त्रेषु स्थितमकृतं न तल्लिखामि ।&lt;br&gt;&#xA;यत्कर्म व्यरचयमग्रतो गुरूणां प्रौढानां तदिह वदामि वीतशङ्कः ॥ १.४ ॥&lt;br&gt;&#xA;अध्यापयन्ति यद्दर्शयितुं क्षमन्ते सूतेन्द्रकर्म गुरवो गुरवस्त एव ।&lt;br&gt;&#xA;शिष्यास्त एव रचयन्ति गुरोःपुरो ये शेषाः पुनस्तदुभयाभिनयं भजन्ते ॥ १.५ ॥&lt;br&gt;&#xA;संस्काराः परतन्त्रेषु ये गूढाः सिद्धिसूचिताः ।&lt;br&gt;&#xA;तानेव प्रकटीकर्तुमुद्यमं किल कुर्महे ॥ १.६ ॥&lt;br&gt;&#xA;ग्रन्थादस्मादाहरन्ति प्रयोगान् स्वीयं वास्मिन्नाम ये निक्षिपन्ति ।&lt;br&gt;&#xA;गोत्राण्येषामस्मदीयश्रमोष्मा भस्मीकुर्वन्नायुगं बोभवीतु ॥ १.७ ॥&lt;br&gt;&#xA;संस्काराः शिवजनुषो बहुप्रकारास्तुल्या ये लघुबहुलप्रयासंसाध्याः ।&lt;br&gt;&#xA;यद्येकं सुकरमुदाहरामि तेषां व्याहारैः किमिहफलं ततः परेषाम् ॥ १.८ ॥&lt;br&gt;&#xA;इह खलु पुरुषेण दुःखस्य निरुपाधिद्वेषविषयत्वात्तदभावश्चिकीर्षितव्यो भवति सुखमपि निरुपाधिप्रेमास्पदतया गवेषणीयं तदेतत्पुरुषार्थद्वयम् ।&lt;br&gt;&#xA;अभावस्यान्यत्वात् ॥ १.९ ॥&lt;br&gt;&#xA;किंच स्रक्चन्दनवनितादिविषयाणां सत्यपि तत्कारणत्वे नान्तरीयकदुःखसम्भेदादनर्थपरम्परापरिचितत्वान्मूर्खाणां कोशाण्डकवदाभासमानत्वादनैकान्तिकत्वाद्विरोधिनां युगपददृश्यमानत्वादत्यन्तताविरहितत्वाच्च परिहरणीयत्वम् ॥ १.१० ॥&lt;br&gt;&#xA;एकान्तात्यन्ततश्च पुनस्ते ह्युपायाः खलु हरिहरब्रह्माण इव तुल्या एव सम्भवन्ति ।&lt;br&gt;&#xA;ज्ञानयोगः पवनयोगो रसयोगश्चेति ॥ १.११ ॥&lt;br&gt;&#xA;ननु कथमेषां तुल्यतेत्यपेक्षायां ब्रूमः मोक्षोपाये बृहद्वासिष्ठादौ भुशुण्डोपाख्याने वसिष्ठवाक्यम् ।&lt;br&gt;&#xA;असाध्यः कस्यचिद्योगः कस्यचिज्ज्ञाननिश्चयः ।&lt;br&gt;&#xA;द्वौ प्रकारौ ततो देवो जगाद परमः शिवः ।&lt;br&gt;&#xA;प्राणानां वा निरोधेन वासनानोदनेन वा ।&lt;br&gt;&#xA;नो चेत्संविदमुच्छाणां करोषि तदयोगवान् ।&lt;br&gt;&#xA;द्वावेव हि समौ राम ज्ञानयोगाविमौ स्मृतौ ॥ १.१२ ॥&lt;br&gt;&#xA;तत्राद्ययोः केवलं पक्वकषायाणामपि कथञ्चन साध्यत्वाच्चरमे तु पुनर्भोगलोलुपानामप्यधिकारित्वात्ताभ्यां समीचीनोऽयमिति कस्य न प्रतिभाति&#xA;॥ १.१३ ॥&lt;br&gt;&#xA;किंच अस्य भगवन्निर्यासतया सेवकानां स्वसम्भूतसकलधातुत्वापादकस्य भगवतो रसराजस्य गुणसिन्धोः कियन्तः पृषताः प्रसङ्गाल्लिख्यन्ते ॥ १.१४ ॥&lt;br&gt;&#xA;अचिराज्जायते देवि शरीरमजरामरम् ।&lt;br&gt;&#xA;मनसश्च समाधानं रसयोगादवाप्यते ॥ १.१५ ॥&lt;br&gt;&#xA;सत्त्वं च लभते देवि विज्ञानं ज्ञानपूर्वकम् ।&lt;br&gt;&#xA;सत्यं मन्त्राश्च सिध्यन्ति योऽश्नाति मृतसूतकम् ॥ १.१६ ॥&lt;br&gt;&#xA;यावन्न शक्तिपातस्तु न यावत्पाशकृन्तनम् ।&lt;br&gt;&#xA;तावत्तस्य कुतः शुद्धिर्जायते मृतसूतके ॥ १.१७ ॥&lt;br&gt;&#xA;यावन्न हरबीजं तु भक्षयेत्पारदं रसम् ।&lt;br&gt;&#xA;तावत्तस्य कुतो मुक्तिः कुतः पिण्डस्य धारणम् ॥ १.१८ ॥&lt;br&gt;&#xA;स्वदेहे खेचरत्वं वै शिवत्वं येन लभ्यते ।&lt;br&gt;&#xA;तादृशे तु रसज्ञाने नित्याभ्यासं कुरु प्रिये ॥ १.१९ ॥&lt;br&gt;&#xA;त्वं माता सर्वभूतानां पिता चाहं सनातनः ।&lt;br&gt;&#xA;द्वयोश्च यो रसो देवि महामैथुनसम्भवः ॥ १.२० ॥&lt;br&gt;&#xA;दर्शनात्स्पर्शनात्तस्य भक्षणात्मरणात्प्रिये ।&lt;br&gt;&#xA;पूजनाद्रसदानाच्च दृश्यते षड्विधं फलम् ॥ १.२१ ॥&lt;br&gt;&#xA;केदारादीनि लिङ्गानि पृथिव्यां यानि कानिचित् ।&lt;br&gt;&#xA;तानि दृष्ट्वा च यत्पुण्यं तत्पुण्यं रसदर्शनात् ॥ १.२२ ॥&lt;br&gt;&#xA;चन्दनागुरुकर्पूरकुङ्कुमान्तर्गतो रसः ।&lt;br&gt;&#xA;मूर्छितः शिवपूजा सा शिवसांनिध्यसिद्धये ॥ १.२३ ॥&lt;br&gt;&#xA;भक्षणात्परमेशानि हन्ति तापत्रयं रसः ।&lt;br&gt;&#xA;दुर्लभं ब्रह्मविष्ण्वाद्यैः प्राप्यते परमं पदम् ॥ १.२४ ॥&lt;br&gt;&#xA;हृत्पद्मकर्णिकान्तःस्थं रसेन्द्रं परमेश्वरि ।&lt;br&gt;&#xA;स्मरन्विमुच्यते पापैः सद्यो जन्मान्तरार्जितैः ॥ १.२५ ॥&lt;br&gt;&#xA;स्वयम्भूलिङ्गसाहस्रैर्यत्फलं सम्यगर्चनात् ।&lt;br&gt;&#xA;तत्फलं कोटिगुणितं रसलिङ्गार्चनाद्भवेत् ॥ १.२६ ॥&lt;br&gt;&#xA;रोगिभ्यो यो रसं दत्ते शुद्धिपाकसमन्वितम् ।&lt;br&gt;&#xA;तुलादानाश्वमेधानां फलं प्राप्नोति शाश्वतम् ॥ १.२७ ॥&lt;br&gt;&#xA;रसविद्या परा विद्या त्रैलोक्येऽपि च दुर्लभा ।&lt;br&gt;&#xA;भुक्तिमुक्तिकरी यस्मात्तस्माज्ज्ञेया गुणान्विता ॥ १.२८ ॥&lt;br&gt;&#xA;ब्रह्मज्ञानेन सोऽयुक्तो यः पापी रसनिन्दकः ।&lt;br&gt;&#xA;नाहं त्राता भवे तस्य जन्मकोटिशतैरपि ॥ १.२९ ॥&lt;br&gt;&#xA;आलापं गात्रसंस्पर्शं यः कुर्याद्रसनिन्दकैः ।&lt;br&gt;&#xA;यावज्जन्मसहस्राणि स भवेत्पापपीडितः ॥ १.३० ॥&lt;br&gt;&#xA;हेमजीर्णो भस्मसूतो रुद्रत्वं भक्षितो दिशेत् ।&lt;br&gt;&#xA;विष्णुत्वं तारजीर्णस्तु ब्रह्मत्वं भास्करेण तु ॥ १.३१ ॥&lt;br&gt;&#xA;तीक्ष्णजीर्णो धनेशत्वं सूर्यत्वं चापि तालके ।&lt;br&gt;&#xA;राजरे तु शशाङ्कत्वममरत्वं च रोहणे ॥ १.३२ ॥&lt;br&gt;&#xA;सामान्येन तु तीक्ष्णेन नरः शक्रत्वमाप्नुयात् ॥ १.३३ ॥&lt;br&gt;&#xA;दोषहीनो रसो ब्रह्मा मूर्छितस्तु जनार्दनः ।&lt;br&gt;&#xA;मारितो रुद्ररूपी स्याद्बद्धः साक्षात्सदाशिवः ॥ १.३४ ॥&lt;br&gt;&#xA;ईदृशस्य गुणानां पर्यवसानमम्बुजसम्भवोऽपि महाकल्पैरपि वचोभिर्नासादयितुमलमित्यलं बहुना ॥ १.३५ ॥&lt;br&gt;&#xA;यद्यन्मयाक्रियत कारयितुं च शक्यं सूतेन्द्रकर्म तदिह प्रथयांबभूवे ।&lt;br&gt;&#xA;अध्यापयन्ति य इदं नतु कारयन्ति कुर्वन्ति नेदमधियन्त्युभये मृषार्थाः ॥ १.३६ ॥&lt;/p&gt;</description>
    </item>
  </channel>
</rss>

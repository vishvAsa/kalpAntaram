<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;वररुचिः on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/AyurvedaH/prakIrNam/vararuchiH/</link>
    <description>Recent content in &#43;वररुचिः on कल्पान्तरे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kalpAntaram/AyurvedaH/prakIrNam/vararuchiH/index.xml" rel="self" type="application/rss+xml" />
    <item>
      <title>योगशतम्</title>
      <link>https://vishvAsa.github.io/kalpAntaram/AyurvedaH/prakIrNam/vararuchiH/yogashatam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kalpAntaram/AyurvedaH/prakIrNam/vararuchiH/yogashatam/</guid>
      <description>&lt;p&gt;[[योगशतम्&#x9;Source: &lt;a href=&#34;https://www.ebharatisampat.in/readbook3.php?bookid=MjI2OTM1NjIyNjg2OTQy&amp;amp;pageno=MjI0MjQyNjk5NTk=&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;कृत्स्नस्य तन्त्रस्य गृहीतधाम्नश्चिकित्सिताद्विप्रसृतस्य दूरम् ।&lt;br&gt;&#xA;विदग्धवैद्यप्रतिपूजितस्य करिष्यते योगशतस्य बन्धः ॥ १ ॥&lt;br&gt;&#xA;परीक्ष्य हेत्वामयलक्षणानि चिकित्सितज्ञेन चिकित्सिकेन ।&lt;br&gt;&#xA;निरामदेहस्य हि भैषजानि भवन्ति युक्तान्यमृतोपमानि ॥ २ ॥&lt;br&gt;&#xA;छिन्नोद्भवाम्बुधरधन्वयवासविश्वैर्दुःस्पर्शपर्पटकमेघकिराततिक्तैः ।&lt;br&gt;&#xA;मुस्ताटरूषकमहौषधधन्वयासैः क्वाथं पिबेदनिलपित्तकफज्वरेषु ॥ ३ ॥&lt;br&gt;&#xA;क्षुद्रामृतानागरपुष्कराह्वयैः कृतः कषायः कफमारुतोत्तरे ।&lt;br&gt;&#xA;सश्वासकासारुचिपार्श्वरुक्करे ज्वरे त्रिदोषप्रभवेऽपि शस्यते ॥ ४ ॥&lt;br&gt;&#xA;आरग्वधग्रन्थिकमुस्ततिक्ताहरीतकीभिः क्वथितः कषायः ।&lt;br&gt;&#xA;सामे सशूले कफवातयुक्ते ज्वरे हितो दीपनपाचनश्च ॥ ५ ॥&lt;br&gt;&#xA;द्राक्षाभयापर्पटकाब्दतिक्ताक्वाथं सशम्याकफलं विदध्यात् ।&lt;br&gt;&#xA;प्रलापमूर्छाभ्रमदाहमोहतृष्णान्विते पित्तभवे ज्वरे तु ॥ ६ ॥&lt;br&gt;&#xA;निदिग्धिकानागरकामृतानां क्वाथं पिबेन्मिश्रितपिप्पलीकम् ।&lt;br&gt;&#xA;जीर्णज्वरारोचककासशूलश्वासाग्निमान्द्यार्दितपीनसेषु ॥ ७ ॥&lt;br&gt;&#xA;दुरालभापर्पटकप्रियङ्गुभूनिम्बवासाकटुरोहिणीनाम् ।&lt;br&gt;&#xA;क्वाथं पिबेच्छर्करयावगाढं तृष्णाश्रपित्तज्वरदाहयुक्तः ॥ ८ ॥&lt;br&gt;&#xA;फलत्रिकं दारुनिशाविशालामुस्तं च निष्क्वाथ्य निशांशकल्कम् ।&lt;br&gt;&#xA;पिबेत्कषायं मधुसंप्रयुक्तं सर्वप्रमेहेषु समुत्थितेषु ॥ ९ ॥&lt;br&gt;&#xA;सवत्सकः सातिविषः सबिल्वः सोदीच्यमुस्तश्च कृतः कषायः ।&lt;br&gt;&#xA;सामे सशूले च सशोणिते च चिरप्रवृत्तेऽपि हितोऽतिसारे ॥ १० ॥&lt;br&gt;&#xA;शुण्ठीं समुस्तातिविषागुडूचीं पिबेज्जलेन क्वथितां समांशाम् ।&lt;br&gt;&#xA;मन्दानलत्वे सततामयानामामानुबन्धे ग्रहणीगदे च ॥ ११ ॥&lt;br&gt;&#xA;पुनर्नवादार्व्यभयागुडूचीः पिबेत्समूत्रा महिषाक्षयुक्ताः ।&lt;br&gt;&#xA;त्वग्दोषशोफोदरपाण्डुरोगस्थौल्यप्रसेकोर्ध्वकफामयेषु ॥ १२ ॥&lt;br&gt;&#xA;मुस्ताखुपर्णीफलदारुशिग्रुक्वाथः सकृष्णाकृमिशत्रुकल्कः ।&lt;br&gt;&#xA;मार्गद्वयेनापि चिरप्रवृत्तान् कृमीन्निहन्यात्कृमिजांश्च रोगान् ॥ १३ ॥&lt;br&gt;&#xA;एलोपकुल्यामधुकाश्मभेदकौन्तीश्वदंष्ट्रावृषकोरुबूकैः ।&lt;br&gt;&#xA;शृतं पिबेदश्मजतुप्रधानं सशर्करे साश्मरिमूत्रकृच्छ्रे ॥ १४ ॥&lt;br&gt;&#xA;एलाश्मभेदकशिलाजतुपिप्पलीनां चूर्णानि तण्डुलजलैर्लुलितानि पीत्वा ।&lt;br&gt;&#xA;यद्वा गुडेन सहितान्यवलेह्यमानान्यासन्नमृत्युरपि जीवति मूत्रकृच्छ्री ॥ १५ ॥&lt;br&gt;&#xA;हरीतकीगोक्षुरराजवृक्षपाषाणभिद्धन्वयवासकानाम् ।&lt;br&gt;&#xA;क्वाथं पिबेन्माक्षिकसंप्रयुक्तं कृच्छ्रे सदाहे सरुजे विबन्धे ॥ १६ ॥&lt;br&gt;&#xA;वासागुडूचीचतुरङ्गुलानामेरण्डतैलेन पिबेत्कषायम् ।&lt;br&gt;&#xA;क्रमेण सर्वाङ्गजमप्यशेषं जयेदसृग्वातभवं विकारम् ॥ १७ ॥&lt;br&gt;&#xA;रसाञ्जनं तण्डुलकस्य मूलं क्षौद्रान्वितं तण्डुलतोयपीतम् ।&lt;br&gt;&#xA;असृग्दरं सर्वभवं निहन्ति श्वासं च भार्गी सह नागरेण ॥ १८ ॥&lt;br&gt;&#xA;एरण्डबिल्वबृहतीद्वयमातुलुङ्गपाषाणभित्त्रिकटमूलकृतं कषायः ।&lt;br&gt;&#xA;सक्षारहिङ्गुलवणोरुहुतैलमिश्रः श्रोण्यंसमेढ्रहृदयस्तनरुक्षु पेयः ॥ १९ ॥&lt;br&gt;&#xA;हिङ्गूग्रगन्धाविडशुण्ठ्यजाजीहरीतकीपुष्करमूलकुष्ठम् ।&lt;br&gt;&#xA;भागोत्तरं चूर्णितमेतदिष्टं गुल्मोदराजीर्णविसूचिकासु ॥ २० ॥&lt;br&gt;&#xA;चूर्णं समं रुचकहिङ्गुमहौषधानां शुण्ठ्यम्बुना कफसमीरणसंभवासु ।&lt;br&gt;&#xA;हृत्पार्श्वपृष्ठजठरार्तिविसूचिकासु पेयं तथा यवरसेन च विड्विबन्धे ॥ २१ ॥&lt;br&gt;&#xA;पूतीकपत्रगजचिर्भिटचव्यवह्नि व्योषं च संस्तरचितं लवणोपधानम् ।&lt;br&gt;&#xA;दग्ध्वा विचूर्ण्य दधिमस्तुयुतं प्रयोज्यं गुल्मोदरश्वयथुपाण्डुगुदोद्भवेषु ॥ २२ ॥&lt;br&gt;&#xA;द्विरुत्तरा हिङ्गु वचा सकुष्ठा सुवर्चिका चेति विडं च चूर्णम् ।&lt;br&gt;&#xA;उष्णाम्बुनानाहविसूचिकार्तिहृद्रोगगुल्मोर्ध्वसमीरणघ्नम् ॥ २३ ॥&lt;br&gt;&#xA;शृङ्गीकटुत्रिकफलत्रयकण्टकारीभार्गीसपुष्करजटा लवणानि पञ्च ।&lt;br&gt;&#xA;चूर्णं पिबेदशिशिरेण जलेन हिक्काश्वासोर्ध्ववातकसनारुचिपीनसेषु ॥ २४ ॥&lt;br&gt;&#xA;नादेयीकुटजार्कशिग्रुबृहतीस्नुग्बिल्वभल्लातक-&lt;br&gt;&#xA;व्याघ्रीकिंशुकपारिभद्रकजटापामार्गनीपाग्निकान् ।&lt;br&gt;&#xA;वासामुष्ककपाटलाः सलवणा दग्ध्वा रसं पाचितं&lt;br&gt;&#xA;हिङ्ग्वादिप्रतिवापमेतदुचितं गुल्मोदरप्लीहिषु ॥ २५ ॥&lt;br&gt;&#xA;चव्यम्लवेतसकटुत्रिकतित्तिडीकतालीसजीरकतुगादहनैः समांशैः ।&lt;br&gt;&#xA;चूर्णं गुडप्रमृदितं त्रिसुगन्धियुक्तं वैस्वर्यपीनसकफारुचिषु प्रशस्तम् ॥ २६ ॥&lt;br&gt;&#xA;तालीसचव्यमरिचं सदृशं द्विरंशं मूलं तुगां मगधजां त्रिगुणां च शुण्ठीम्&#xA;।&lt;br&gt;&#xA;कृत्वा गुडत्रिगुणितां गुडिकां सुगन्धां कासाग्निमान्द्यगुदजज्वररुक्षु दद्यात् ॥ २७ ॥&lt;br&gt;&#xA;सुण्ठीकणामरिचनागदलत्वगेलं चूर्णीकृतं क्रमविवर्धितमूर्ध्वमन्त्यात् ।&lt;br&gt;&#xA;खादेदिदं समसितं गुदजाग्निमान्द्यगुल्मारुचिश्वसनकण्ठहृदामयेषु ॥ २८ ॥&lt;br&gt;&#xA;सिन्धूत्थहिङ्गुत्रिफलायवानीव्योषैर्गुडांशैर्गुडिकां प्रकुर्यात् ।&lt;br&gt;&#xA;तैर्भक्षितैस्तृप्तिमवाप्नुवन्न भुञ्जीत मन्दाग्निरपि प्रभूतम् ॥ २९ ॥&lt;br&gt;&#xA;अयस्तिलत्र्यूषणकोलभागैः सर्वैः समं माक्षिकधातुचूर्णम् ।&lt;br&gt;&#xA;तैर्मोदकः क्षौद्रयुतोऽनुतक्रः पाण्ड्वामये दूरगतेऽपि शस्तः ॥ ३० ॥&lt;br&gt;&#xA;गुडेन शुण्ठीमथवोपकुल्यां पथ्यातृतीयामथ दाडिमं च ।&lt;br&gt;&#xA;आमेष्वजीर्णेषु गुदामयेषु वर्चोविबन्धेषु च नित्यमद्यात् ॥ ३१ ॥&lt;br&gt;&#xA;हरीतकीनागरमुस्तचूर्णं गुडेन सार्धं गुटिका विधेया ।&lt;br&gt;&#xA;निवारयत्यास्यविधारितेयं श्वासं प्रवृद्धं प्रबलं च कासम् ॥ ३२ ॥&lt;br&gt;&#xA;वटप्ररोहं मधु कुष्ठमुत्पलं सलाजचूर्णं गुडिकां प्रकल्पयेत् ।&lt;br&gt;&#xA;सुसंहिता सा वदनेन धारिता तृष्णां प्रवृद्धामपि हन्ति सत्वरम् ॥ ३३ ॥&lt;br&gt;&#xA;मनःशिलामागधिकोषणानां चूर्णं कपित्थाम्लरसेन युक्तम् ।&lt;br&gt;&#xA;लाजैः समांशैर्मधुनावलीढं छर्दिं प्रसक्तामसकृन्निहन्ति ॥ ३४ ॥&lt;br&gt;&#xA;दूर्वारसो दाडिमपुष्पजो वा घ्राणप्रवृत्तेऽसृजि नस्यमुक्तम् ।&lt;br&gt;&#xA;स्तन्येन वालक्तरसेन वापि विण्मक्षिकानां च निहन्ति हिक्काम् ॥ ३५ ॥&lt;br&gt;&#xA;धात्रीरसः सर्जरसः सपाक्यः सौवीरपिष्टश्च तदासुतश्च ।&lt;br&gt;&#xA;भवन्ति सिध्मानि यथा न भूयस्तथैवमुद्वर्तनकं करोति ॥ ३६ ॥&lt;br&gt;&#xA;दूर्वाभयासैन्धवचक्रमर्दकुठेरकाः काञ्जिकतक्रपिष्टाः ।&lt;br&gt;&#xA;त्रिभिः प्रलेपैरपि बद्धमूलां दद्रुं च कण्डुं च विनाशयन्ति ॥ ३७ ॥&lt;br&gt;&#xA;गण्डीरिकचित्रकमार्कवार्ककुष्ठद्रुमत्वग्लवणैः समूत्रैः ।&lt;br&gt;&#xA;तैलं पचेन्मण्डलकुष्ठदद्रुदुष्टव्रणारुक्किटिमापहारि ॥ ३८ ॥&lt;br&gt;&#xA;सिन्दूरगुग्गुलुरसाञ्जनसिक्थतुत्थैस्तुल्यांशकैः कटुकतैलमिदं विपक्वम् ।&lt;br&gt;&#xA;कच्छूं स्रवत्पिटकिकामथवापि शुष्कामभ्यञ्जनेन सकृदुद्धरति प्रसह्य ॥ ३९ ॥&lt;br&gt;&#xA;सुवर्चिकानागरकुष्ठमूर्वालाक्षानिशालोहितयष्टिकाभिः ।&lt;br&gt;&#xA;तैलं ज्वरे षड्गुणतक्रसिद्धमभ्यञ्जनाच्छीतविदाहनुत्स्यात् ॥ ४० ॥&lt;br&gt;&#xA;सर्पिर्गुडूचीवृषकण्टकारीक्वाथेन कल्केन च सिद्धमेतत् ।&lt;br&gt;&#xA;पेयं पुराणज्वरकासशूलश्वासाग्निमान्द्यग्रहणीगदेषु ॥ ४१ ॥&lt;br&gt;&#xA;वृषखदिरपटोलपत्रनिम्बत्वगमृततामलकीकषायकल्कैः ।&lt;br&gt;&#xA;घृतमभिनवमेतदाशु सिद्धं जयति विसर्पमदाश्रकुष्ठगुल्मान् ॥ ४२ ॥&lt;br&gt;&#xA;त्वङ्मांसशोणितगतैर्दोषैः प्रकुपितैर्जनितः&lt;br&gt;&#xA;सर्वाङ्गशारीरशोषविशेषो विसर्पः ।&lt;br&gt;&#xA;मदो मद्यात्मो मद्यपानजनितविकारः ॥ ४३ ॥&lt;br&gt;&#xA;अमृतापटोलपिचुमर्दधावनीत्रिफलाकरञ्जवृषकल्कवारिभिः ।&lt;br&gt;&#xA;घृतमुत्तमं विधिविपक्वमादृतः प्रपिबन्निदं जयति कुष्ठमातुरः ॥ ४४ ॥&lt;br&gt;&#xA;खण्डान् कुष्माण्डकानामथ पचनविधिस्विन्नशुष्काज्यभृष्टान्&lt;br&gt;&#xA;न्यस्येत्खण्डे विपक्वे समरिचमगधाशुण्ठ्यजाजीत्रिगन्धान् ।&lt;br&gt;&#xA;लेहोऽयं बालवृद्धानिलरुधिरकृशस्त्रीप्रसक्तक्षतानां&lt;br&gt;&#xA;तृष्णाकासास्रपित्तश्वसनगुदरुजाछर्दितानां च शस्तः ॥ ४५ ॥&lt;br&gt;&#xA;विपाच्य मूत्राम्ब्लमधूनि दन्तीपिण्डीतकृष्णाविडधूमकुष्ठैः ।&lt;br&gt;&#xA;वर्तिं कराङ्गुष्ठनिभां घृताक्तां गुदे रुजानाहहरीं विदध्यात् ॥ ४६ ॥&lt;br&gt;&#xA;सशर्करं कुङ्कुममाज्यभृष्टं नस्यं विधेयं पवनासृगुत्थे ।&lt;br&gt;&#xA;भ्रूकर्णशङ्खाक्षिशिरोऽर्धशूले दिनाभिवृद्धिप्रभवे च रोगे ॥ ४७ ॥&lt;br&gt;&#xA;पथ्याक्षधात्रीफलमध्यबीजैस्त्रिद्व्येकभागैर्विदधीत वर्तिम् ।&lt;br&gt;&#xA;तयाञ्जयेदश्रुमतिप्रवृद्धमक्ष्णोर्हरेत्कष्टमपि प्रकोपम् ॥ ४८ ॥&lt;br&gt;&#xA;हरीतकीसैन्धवतार्क्ष्यशैलैः सगैरिकैः स्वच्छजलप्रपिष्टैः ।&lt;br&gt;&#xA;बहिष्प्रलेपं नयनस्य कुर्यात्सर्वाक्षिरोगोपशमार्थमेतत् ॥ ४९ ॥&lt;br&gt;&#xA;ससैन्धवं लोध्रमथाज्यभृष्टं सौवीरपिष्टं सितवस्त्रबद्धम् ।&lt;br&gt;&#xA;आश्च्योतनं तन्नयनस्य कुर्यात्सदाहकण्डूं च रुजं निहन्यात् ॥ ५० ॥&lt;br&gt;&#xA;हन्त्यर्जुनं शर्करयाब्धिफेनो नक्तान्धतां गोशकृता च कृष्णा ।&lt;br&gt;&#xA;रसाञ्जनं व्योषयुतं च पिल्लं तापीसमुत्थं मधुना च शुक्रम् ॥ ५१ ॥&lt;br&gt;&#xA;पुष्पाख्यतार्क्ष्यससितोदधिफेनशङ्खसिन्धूत्थगैरिकशिलामरिचैः समांशैः ।&lt;br&gt;&#xA;पिष्टैस्तु माक्षिकरसेन रसक्रियेयं हन्त्यर्मकाचतिमिरार्जुनवर्त्मरोगान् ॥ ५२ ॥&lt;br&gt;&#xA;मुस्तोशीररजोयवासमरिचाः सिन्धूद्भवं कट्फलं&lt;br&gt;&#xA;दार्वीतुत्थकशङ्खफेननलदं कालानुसार्यञ्जनम् ।&lt;br&gt;&#xA;तुल्यं चूर्णितमायसे विनिहितं क्षौद्रान्वितं शस्यते&lt;br&gt;&#xA;कण्ड्वर्मामयरक्तराजितिमिरे पिल्लोपदेहेषु च ॥ ५३ ॥&lt;br&gt;&#xA;मञ्जिष्ठामधुकोत्पलोदधिकफत्वक्सेव्यगोरोचना-&lt;br&gt;&#xA;मांसीचन्दनशङ्खपत्रगिरिमृत्तालीसपुष्पाञ्जनैः ।&lt;br&gt;&#xA;सर्वैरेव समांशमञ्जनमिदं शस्तं सदा चक्षुषः&lt;br&gt;&#xA;कण्डूत्क्लेदमलाश्रुशोणितरुजापिल्लार्मशुक्रापहम् ॥ ५४ ॥&lt;br&gt;&#xA;क्वाथः समुस्तातिविषेन्द्रदारुकलिङ्गपाठाकटुरोहिणीनाम् ।&lt;br&gt;&#xA;गोमूत्रसिद्धो मधुना च युक्तः पेयो गलव्याधिषु सर्वजेषु ॥ ५५ ॥&lt;br&gt;&#xA;यवाग्रजं तेजवतीं सपाठां रसाञ्जनं दारुनिशां सकृष्णाम् ।&lt;br&gt;&#xA;क्षौद्रेण कुर्याद्गुटिकां मुखेन तां धारयेत्सर्वगलामयेषु ॥ ५६ ॥&lt;br&gt;&#xA;दार्वीगुडूचीसुमनाप्रवालाद्राक्षायवासत्रिफलाकषायः ।&lt;br&gt;&#xA;क्षौद्रेण युक्तः कवलग्रहोऽयं मुखस्य पाकं शमयत्युदीर्णम् ॥ ५७ ॥&lt;br&gt;&#xA;कुष्ठं दार्वी लोध्रमब्दं समङ्गा पाठा तिक्ता तेजनी पीतिका च ।&lt;br&gt;&#xA;चूर्णं शस्तं घर्षणं तद्द्विजानां रक्तस्रावं हन्ति कण्डूरुजं च ॥ ५८ ॥&lt;br&gt;&#xA;सौवीरशुक्तार्द्रकमातुलुङ्गमांसै रसैर्गुग्गुलुसैन्धवश्च ।&lt;br&gt;&#xA;पक्त्वा तु तैलं कटुकं निषिञ्चेत्तत्कर्णयोः कर्णरुजोपशान्त्यै ॥ ५९ ॥&lt;br&gt;&#xA;वासानिम्बपटोलपर्पटफलश्रीचव्यदार्व्यम्बुदैः&lt;br&gt;&#xA;तिक्तोशिरदुरालभात्रिकटुकत्रायन्तिकाचन्दनैः ।&lt;br&gt;&#xA;सर्पिः सिद्धमथोर्ध्वजत्रुविकृतिघ्राणाक्षिशूलादिषु&lt;br&gt;&#xA;त्वग्दोषज्वरविद्रधिव्रणरुजाशुक्रेषु वै चेष्यते ॥ ६० ॥&lt;br&gt;&#xA;दार्वीपर्पटनिम्बवत्सककणादुःस्पर्शयष्टीवृषास्&lt;br&gt;&#xA;त्रायन्तीत्रिफलापटोलकटुकाभूनिम्बरक्ताम्बुदाः ।&lt;br&gt;&#xA;एषां कल्ककषायसाधितमिदं सर्पिः प्रशस्तं दृशः&lt;br&gt;&#xA;पित्तासृक्प्रभवेषु शुक्रतिमिरेषूर्ध्वेषु च व्याधिषु ॥ ६१ ॥&lt;br&gt;&#xA;शुक्लैरण्डान्मूलमथोग्रा शतपुष्पा पुष्पोद्भूतं यच्च बृहत्यास्तगरं च ।&lt;br&gt;&#xA;तैलं सिद्धं तैः सपयस्कैस्तिमिरघ्नं नस्यं श्रेष्ठं व्याधिषु चोर्ध्वेष्वपरेषु ॥ ६२ ॥&lt;br&gt;&#xA;क्वाथे मुष्ककभस्मनोऽनलशिखादग्धं क्षिपेच्छङ्खकं&lt;br&gt;&#xA;तत्तेनैव पुनर्जलेन विपचेत्क्षारं स तैले विधिः ।&lt;br&gt;&#xA;युञ्ज्यात्तद्व्रणदुष्टिषु व्रणरुजास्वर्शस्सु नाडीषु च&lt;br&gt;&#xA;त्वग्दोषेषु भगंदरेषु विविधे कण्ठामये च स्थिरे ॥ ६३ ॥&lt;br&gt;&#xA;निशासयष्टीमधुपद्मकोत्पलैः प्रियङ्गुकासावरलोध्रचन्दनैः ।&lt;br&gt;&#xA;विपाच्य तैलं पयसा प्रयोजयेत्क्षतेषु संरोपणदाहनाशनम् ॥ ६४ ॥&lt;br&gt;&#xA;जातीनिम्बपटोलपत्रकटुकादार्वीनिशासारिवा-&lt;br&gt;&#xA;मञ्जिष्ठाभयसिक्थतुत्थमधुकैर्नक्ताह्वबीजैः समैः ।&lt;br&gt;&#xA;सर्पिः सिद्धमनेन सूक्ष्मवदना मर्माश्रिताः स्राविनो&lt;br&gt;&#xA;गम्भीराः सरुजा व्रणाः सगतिकाः शुध्यन्ति रोहन्ति च ॥ ६५ ॥&lt;br&gt;&#xA;शिरीषपुष्पं स्वरसेन भावितं सहस्रकृत्वो मरिचं सिताह्वयम् ।&lt;br&gt;&#xA;प्रयोजयेदञ्जनपाननावनैर्विमोहितानामपि सर्पदंशिनाम् ॥ ६६ ॥&lt;br&gt;&#xA;मयूरपित्तेन तु तण्डुलीयकं काकाण्डयुक्तं प्रपिबेदनल्पम् ।&lt;br&gt;&#xA;विषाणि संस्तावरजङ्गमानि सोपद्रवाण्यप्यचिरेण हन्ति ॥ ६७ ॥&lt;br&gt;&#xA;तैलं तिलानां पललं गुडं च क्षीरं तथार्कं सममेव पीतम् ।&lt;br&gt;&#xA;आलर्कमुग्रं विषमाशु हन्ति सद्योद्भवं वायुरिवाभ्रवृन्दम् ॥ ६८ ॥&lt;br&gt;&#xA;आगारधूमो महिषाक्षयुक्तः सवाजिगन्धाघृततण्डुलीयकः ।&lt;br&gt;&#xA;गोमूत्रपिष्टो ह्यगदो निहन्ति विषाणि संस्थावरजङ्गमानि ॥ ६९ ॥&lt;br&gt;&#xA;मांसीसेव्यालकौन्तीजलजलदशिलारोचनापद्मकेशी-&lt;br&gt;&#xA;स्पृक्काचण्डाहरिद्रागदसितपलितासृग्लतापद्मकैलाः ।&lt;br&gt;&#xA;तुल्या गौराष्टभागाश्चतुरिभकुसुमा वर्तयः सर्वभोग्याः&lt;br&gt;&#xA;कृत्यालक्ष्मीपिशाचज्वरविषमगदा घ्नन्ति चन्द्रोदयाख्याः ॥ ७० ॥&lt;br&gt;&#xA;सिद्धार्थत्रिफलाशिरीषकटभीश्वेताकरञ्जामृता-&lt;br&gt;&#xA;मञ्जिष्ठारजनीद्वयत्रिकटुकं श्यामा वचा हिङ्गु च ।&lt;br&gt;&#xA;शस्तं छागलमूत्रपिष्टमगदं सर्वग्रहोत्सादनं&lt;br&gt;&#xA;कृत्योन्मादपिशाचराक्षसहरं पानादिभिः सेवितम् ॥ ७१ ॥&lt;br&gt;&#xA;कर्पासास्थिमयूरपत्रबृहतीनिर्माल्यपिण्डीतकैस्&lt;br&gt;&#xA;त्वग्वांशीवृषदंशविट्तुषवचाकेशाहिनिर्मोचकैः ।&lt;br&gt;&#xA;गोशृङ्गीद्विपदन्तहिङ्गुमरिचैस्तुल्यैश्च धूपः कृतः&lt;br&gt;&#xA;स्कन्दोन्मादपिशाचराक्षससुरावेशज्वरघ्नः स्मृतः ॥ ७२ ॥&lt;br&gt;&#xA;त्रिकटुकदलकुङ्कुमग्रन्थिकक्षारसिंहीनिशाकुष्ठसिद्धार्थयुग्माम्बुशक्राह्वयैः&lt;br&gt;&#xA;सितलशुनफलत्रिकोशीरतिक्तावचातुत्थयष्टीबलालोहिताख्याशिलापद्मकैः ।&lt;br&gt;&#xA;दधितगरमधूकसारप्रियाह्वाविषाख्याविषातार्क्ष्यशैलैः सचव्यामरैः कल्कितैः&lt;br&gt;&#xA;घृतमनवमशेषमूत्राम्बुसिद्धं स्मृतं भूतरावं तु पानेन तत्स्याद्ग्रहघ्नं परम् ॥ ७३ ॥&lt;br&gt;&#xA;नतमधुककरञ्जलाक्षापटोलीसमङ्गावचापाटलीहिङ्गुसिद्धार्थसिंहीनिशायुग्लतारोहिणी-&lt;br&gt;&#xA;फलखदिरकटुत्रिकाकाण्डदारुक्रिमिघ्नाजगन्धामराङ्कोल्लकोशातकीशिग्रुनिम्बाम्बुदेन्द्राह्वयैः&#xA;।&lt;br&gt;&#xA;गदशुकतरुपुष्पबीजाम्बुयष्ट्यद्रिकर्णीनिकुम्भाग्निबिल्वैः&lt;br&gt;&#xA;समैः कल्कितैर्मूत्रवर्गेण सिद्धं घृतं&lt;br&gt;&#xA;विधिविनिहितमाशु सर्वैः क्रमैर्योजितं हन्ति सर्वग्रहोन्मादकुष्ठज्वरांस्तन्महाभूतरावं स्मृतम् ॥ ७४ ॥&lt;br&gt;&#xA;दार्वी हरिद्रा कुटजस्य बीजं सिंही च यष्टीमधुकं च तुल्यम् ।&lt;br&gt;&#xA;क्वाथः शिशोः स्तन्यकृते च दोषे सर्वातिसारेषु च सर्वजेषु ॥ ७५ ॥&lt;br&gt;&#xA;बिल्वं च पुष्पाणि च धातकीनां जलं सलोध्रं गजपिप्पली च ।&lt;br&gt;&#xA;क्वाथावलेहौ मधुना विमिश्रौ बालेषु योज्यावतिसारितेषु ॥ ७६ ॥&lt;br&gt;&#xA;शृङ्गीं सकृष्णातिविषां विचूर्ण्य लेहं विदध्यान्मधुना शिशूनाम् ।&lt;br&gt;&#xA;कासज्वरच्छर्दिभिरर्दितानां समाक्षिकां चातिविषामथैकाम् ॥ ७७ ॥&lt;br&gt;&#xA;धात्रीचूर्णस्य कंसं स्वरसपरिगतः क्षौद्रसर्पिः समांशं&lt;br&gt;&#xA;कृष्णामानीसिताष्टप्रसृतयुतमिदं स्थापितं भस्मराशौ ।&lt;br&gt;&#xA;वर्षान्ते तत्समश्नन् भवति विपलितो रूपवर्णप्रभावी&lt;br&gt;&#xA;निर्व्याधिर्बुद्धिमेधास्मृतिवचनबलस्थैर्यसत्त्वैरुपेतः ॥ ७८ ॥&lt;br&gt;&#xA;यष्टीतुगासैन्धवपिप्पलीभिः सशर्कराभिस्त्रिफला प्रयुक्ता ।&lt;br&gt;&#xA;आयुःप्रदा वृष्यतमातिमेध्या भवेज्जराव्याधिविनाशनी च ॥ ७९ ॥&lt;br&gt;&#xA;चूर्णं श्वदंष्ट्रामलकामृतानां लिहेत्ससर्पिर्मधुना च युक्तम् ।&lt;br&gt;&#xA;वृष्यः स्थिरः शान्तविकारदुःखः समाशतं जीवति कृष्णकेशः ॥ ८० ॥&lt;br&gt;&#xA;निम्बस्य तैलं प्रकृतिस्थमेवं नस्यां निषिक्तं विधिना यथावत् ।&lt;br&gt;&#xA;मासेन तत्क्षीरघृतोपयोज्यं जराप्रभूतं पलितं निहन्ति ॥ ८१ ॥&lt;br&gt;&#xA;गोक्षुरकः क्षुरकः शतमूली वानरि नागबलातिबला च ।&lt;br&gt;&#xA;चूर्णमिदं पयसा निशि पेयं यस्य गृहे प्रमदाशतमस्ति ॥ ८२ ॥&lt;br&gt;&#xA;मधुकां मधुना घृतेन च प्रलिहन् क्षीरमनुप्रयोजयेत् ।&lt;br&gt;&#xA;लभते च न धातुसंक्षयं प्रमदानां च शतं च गच्छति ॥ ८३ ॥&lt;br&gt;&#xA;यष्टीकषायं लवणाग्रयुक्तं कलिङ्गकृष्णाफलकल्कमिश्रम् ।&lt;br&gt;&#xA;सक्षौद्रमेतद्वमनं प्रयोज्यं घ्राणास्यकण्ठश्रवणामयेषु ॥ ८४ ॥&lt;br&gt;&#xA;हरीतकीभिः क्वथितं सुवीरं दन्त्यङ्घ्रिकृष्णाविडचूर्णयुक्तम् ।&lt;br&gt;&#xA;विरेचनं सोरुबुतैलमेतन्निरत्ययं योज्यमथामयघ्नम् ॥ ८५ ॥&lt;br&gt;&#xA;रास्नाराठफलत्रयामृतलतायुक्पञ्चमूलीबला-&lt;br&gt;&#xA;मांसक्वाथयुतः सतैललवणक्षौद्रांशसर्पिर्गुडः ।&lt;br&gt;&#xA;पुष्पाह्वाघनकुष्ठबिल्वफलिनीकृष्णावचाकल्कितो&lt;br&gt;&#xA;वस्तिः काञ्जिकदुग्धमूत्रसहितो वातामयेभ्यो हितः ॥ ८६ ॥&lt;br&gt;&#xA;तैलं बलाक्वथितकल्कसुगन्धिगर्भसिद्धं पयोदधितुषोदकमस्तुचुक्रैः ।&lt;br&gt;&#xA;तद्वत्सहाचरसरण्यमृतावरीभिः प्रत्येकपक्वमनुवाससमीरणघ्नम् ॥ ८७ ॥&lt;br&gt;&#xA;नस्यं विदध्याद्गुडनागरं वा ससैन्धवां मागधिकामथोवा ।&lt;br&gt;&#xA;घ्राणास्यमन्याहनुबाहुपृष्ठशिरोक्षिकण्ठश्रवणामयेषु ॥ ८८ ॥&lt;br&gt;&#xA;श्रेष्ठः पर्पटको ज्वरेषु विहितस्तृष्णासु पञ्चाम्लिको&lt;br&gt;&#xA;लाजा च्छर्दिषु वस्तिजेषु गिरिजो मेहेषु धात्रीरसः ।&lt;br&gt;&#xA;रास्ना वातगदेषु मूत्रमुदरे प्लीहामये पिप्पली&lt;br&gt;&#xA;संधाने कृमिहा विषे शुकतरुः शोफे तथा गुग्गुलुः ॥ ८९ ॥&lt;br&gt;&#xA;वृषोऽश्रपित्ते कुटजोऽतिसारे भल्लातमर्शस्सु गरेषु हेम ।&lt;br&gt;&#xA;स्थूलेषु दारुः कृमिषु क्रिमिघ्नं हरीतकी पाण्डुगदेषु शस्यते ॥ ९० ॥&lt;br&gt;&#xA;अक्ष्यामयेषु त्रिफला वदन्ति शूलेषु सर्वेषु तथा रसोनम् ।&lt;br&gt;&#xA;कुष्ठेषु नित्यं खदिरस्य सारं सर्वेषु कासेषु निदिग्धिकां च ॥ ९१ ॥&lt;br&gt;&#xA;शंसन्ति वाजीकरणे श्वदंष्ट्रामुरःक्षते नागबला बलां च ।&lt;br&gt;&#xA;रसायनेष्वामलकं सदेवग्रहेषु रोगेषु शिलाह्वयं च ॥ ९२ ॥&lt;br&gt;&#xA;इत्येते विधिविहिताः प्रसिद्धयोगाः सिद्ध्यर्थं विनिगदिता भिषग्वराणाम्&#xA;।&lt;br&gt;&#xA;दृष्ट्वैतान् कथमचिकित्सकोऽपि युञ्ज्यादित्यर्थं पुनरपि वक्ष्यतेऽत्र किंचित् ॥ ९३ ॥&lt;br&gt;&#xA;संधारणानशनजागरणोच्चभाषाव्यायामयानकटुतिक्तकषायरूक्षैः ।&lt;br&gt;&#xA;चिन्ताव्यवायभयलङ्घनशोकशीतैर्वायुः प्रकोपमुपयाति घनागमे च ॥ ९४ ॥&lt;br&gt;&#xA;कट्वाम्लमद्यलवणोष्णविदाहितीक्ष्णक्रोधानलातपपरिश्रमशुष्कशाकैः ।&lt;br&gt;&#xA;क्षाराद्यजीर्णविषमाशनभोजनश्च पित्तं प्रकोपमुपयाति घनात्यये च ॥ ९५ ॥&lt;br&gt;&#xA;स्वप्नाद्दिवा मधुरशीतलमत्समांसगुर्वाम्लपिच्छलतिलेक्षुपयोविकारैः ।&lt;br&gt;&#xA;स्निग्धातितृप्तिलवणोदकपानभक्षैः श्लेष्मा प्रकोपमुपयाति तथा वसन्ते ॥ ९६ ॥&lt;br&gt;&#xA;इत्येवमेते क्रमशो द्विशो वा दोषाः प्रवृद्धा युगपत्त्रयो वा ।&lt;br&gt;&#xA;कुर्वन्ति रोगान् विविधान् शरीरे संख्यातु संज्नाविगताननेकान् ॥ ९७ ॥&lt;br&gt;&#xA;पारुष्यसंकोचनतोदशूलश्यामत्वमङ्गव्यथभङ्गचेष्टान् ।&lt;br&gt;&#xA;सुप्तत्वशीतत्वखरत्वशोषान् कर्माणि वायोः प्रवदन्ति तज्ज्ञाः ॥ ९८ ॥&lt;br&gt;&#xA;परिस्रवस्वेदविदाहरागदौर्गन्धिसंक्लेदविपाककोपान् ।&lt;br&gt;&#xA;प्रलापमूर्छभ्रमपीतभावान् पित्तस्य कर्माणि वदन्ति तज्ज्ञाः ॥ ९९ ॥&lt;br&gt;&#xA;श्वेतत्वशीतत्वगुरुत्वकण्डूस्नेहोपदेहस्तिमितत्वलेपान् ।&lt;br&gt;&#xA;उत्सेकसंघातचिरक्रियाश्च कफस्य कर्माणि वदन्ति तज्ज्नाः ॥ १०० ॥&lt;br&gt;&#xA;एतानि लिङ्गानि च तत्कृतानां सर्वामयानामपि नैकनाम्नाम् ।&lt;br&gt;&#xA;कश्चिद्भवेत्प्राप्तिविशेष एषां संज्ञान्तरं येन तु संप्रयान्ति ॥ १०१ ॥&lt;br&gt;&#xA;आलस्यतन्द्राहृदयाविशुद्धिदोषाप्रवृत्तिक्षुदभावमूत्रैः ।&lt;br&gt;&#xA;गुरूदरत्वारुचिसुप्तताभिरामान्वितं व्याधिमुदाहरन्ति ॥ १०२ ॥&lt;br&gt;&#xA;स्निग्धोष्णस्थिरवृष्यबल्यलवणस्वाद्वम्लतैलातप-&lt;br&gt;&#xA;स्नानाभ्यञ्जनवस्तिमांसमदिरासंवाहनोन्मर्दनैः ।&lt;br&gt;&#xA;स्नेहस्वेदनिरूहनस्यशमनस्नेहोपनाहादिकं&lt;br&gt;&#xA;पानाहारविहारभेषजमिदं वातप्रशान्तिं नयेत् ॥ १०३ ॥&lt;br&gt;&#xA;तिक्तस्वादुकषायशीतपवनच्छायानिशावीजनं&lt;br&gt;&#xA;ज्योत्स्नाभूगृहयन्त्रवारिजलदस्त्रीगात्रसंस्पर्शनम् ।&lt;br&gt;&#xA;सर्पिःक्षीरविरेकसेकरुधिरस्रावप्रदेहादिकं&lt;br&gt;&#xA;पानाहारविहारभेषजमिदं पित्तं प्रशान्तिं नयेत् ॥ १०४ ॥&lt;br&gt;&#xA;रूक्षक्षारकषायतिक्तकटुकव्यायामनिष्टीवनं&lt;br&gt;&#xA;स्त्रीसेवाध्वनियुद्धजागरजलक्रीडापदाघातनम् ।&lt;br&gt;&#xA;धूमात्युष्णशिरोविरेकवमनस्वेदोपवासादिकं&lt;br&gt;&#xA;पानाहारविहारभैषजमिदं श्लेष्मानमुग्रं जयेत् ॥ १०५ ॥&lt;br&gt;&#xA;आमं जयेल्लङ्घनकोलपेयालघ्वन्नसूपोदकतिक्तयूषैः ।&lt;br&gt;&#xA;विरूक्षणस्वेदनपाचनैश्च संशोधनैरूर्ध्वमधस्तथा च ॥ १०६ ॥&lt;br&gt;&#xA;हेमन्तवर्षाशिशिरेषु वायोः पित्तस्य तोयान्तनिदाघयोश्च ।&lt;br&gt;&#xA;कफस्य कोपः कुसुमागमे च कुर्वन्ति तद्वै विहितं यथैषाम् ॥ १०७ ॥&lt;br&gt;&#xA;कफस्य कोपे वमनं सनस्यं विरेचनं पित्तभवे विकारे ।&lt;br&gt;&#xA;वातात्मके वस्तिमुदाहरन्ति संसर्गजेऽपि व्यतिमिश्रमेतत् ॥ १०८ ॥&lt;br&gt;&#xA;वातोऽम्लतैललवणैर्मधुरान्नपानैः पित्तं तथा मधुरतिक्तकषायशीतैः ।&lt;br&gt;&#xA;श्लेष्मापि तिक्तकटुरूक्षकषायतीक्ष्णैरामं प्रशान्तिमुपयान्त्यपतर्पणेन ॥ १०९ ॥&lt;br&gt;&#xA;बुद्ध्वैतदन्यदपि यत्तदनुक्तमत्र युक्त्या स्वयं समधिगम्य यथानुरूपम् ।&lt;br&gt;&#xA;रोगेषु भेषजमनल्पमतिर्विदध्याच्छास्त्रं हि किंचिदुपदेशलवं करोति ॥ ११० ॥&lt;br&gt;&#xA;गुणाधिकं योगशतं निबध्य प्राप्तं मया पुण्यमनुत्तरं यत् ।&lt;br&gt;&#xA;नानाप्रकारामयनीडभूतं कृत्स्नं जगत्तेन भवत्वरोगम् ॥ १११ ॥&lt;br&gt;&#xA;\\Z&lt;/p&gt;</description>
    </item>
  </channel>
</rss>

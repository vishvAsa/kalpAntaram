+++
title = "रससङ्केतकलिका"
author = "सिद्धनित्यनाथः"
domain = "उपवेदाः"
sub-domain = "आयुर्वेदः"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2572"
source_url = "https://www.ebharatisampat.in/read_chapter.php?bookid=NDgzOTA1NTMzMjA5NjQy"

+++
[[रससङ्केतकलिका	Source: [EB](https://www.ebharatisampat.in/read_chapter.php?bookid=NDgzOTA1NTMzMjA5NjQy)]]

\[









१  
शिवं नत्वा रसेशं चामुण्डः कायस्थवंशभूः ।  
करोति रससंकेतकलिकामिष्टसिद्धिदाम् ॥ १.१ ॥

\<मेर्चुर्य्ःः म्य्थ्. ओरिगिन्\>  
स्कन्दात्तारकहिंसार्थं कैलासे विधृतं सुरैः ।  
रते शम्भोश्च्युतं रेतो गृहीतमग्निना मुखे ॥ १.२ ॥  
क्षिप्तं तेन चतुर्दिक्षु क्षाराब्धौ तत्पृथक्पृथक् ।  
सौम्यादिदिक्त्रयस्थं यद्गौरीशापान्न कार्यकृत् ॥ १.३ ॥  
पश्चिमायां विमुक्तं तत्सूतोऽभूत्सर्वकार्यकृत् ।

\<मेर्चुर्य्ःः सुब्त्य्पेस्ःः चोलोउर्, चस्ते\>  
श्वेतारुणहरिद्राभकृष्णा विप्रादिपारदाः ॥ १.४ ॥  
देहे लोहे गदे पिष्ट्यां योज्या वा स्वस्वजातिषु ।

\<रसदोषाः\>  
तेषु नैसर्गिका दोषाः पञ्च सप्ताथ कञ्चुकाः ॥ १.५ ॥  
मलाद्याः पञ्च दोषाः स्युर्भूजाद्याः सप्त कञ्चुकाः ।  
कुष्ठादीन् हि प्रकुर्वन्ति रसस्था द्वादशैव ते ॥ १.६ ॥

\<१८ संस्कारस्\>  
तेनाष्टादशसंस्कारा उक्ता ज्ञैर्दोषमुक्तये ।  
कर्तुं ते दुष्करा यस्मात्प्रोच्यन्ते सुकरा रसे ॥ १.७ ॥

\<मेर्चुर्य्ःः चोर्रेच्त्wएइघ्त्\>  
पलादारभ्य पञ्चाशत्पलं यावच्च पारदः ।  
तत ऊनोऽधिको वापि न संस्कार्यो रसो बुधैः ॥ १.८ ॥

\<संस्कारःः मर्दन\>  
वस्त्रे चतुर्गुणे पूतः सूतः स्थाप्यः शुभेऽहनि ।  
लोहार्काश्मजखल्वे तु तप्ते चैव विमर्दयेत् ॥ १.९ ॥  
निशेष्टकासुरीधूमव्योषाम्ललवणैः पृथक् ।  
कालांशैर्मर्दितः सूतो भवेच्छुद्धो दिनैकतः ॥ १.१० ॥

\<संस्कारःः स्वेदन\>  
ततः क्षाराम्लमूत्राद्यैः स्वेद्यो वस्त्रावृतो दिनम् ।

\<संस्कारःः मूर्छन\>  
मूर्छयेत्सप्तधा पश्चात्कन्याग्न्यर्कवराम्बुभिः ॥ १.११ ॥

\<संस्कारःः पातन\>  
त्रिधोर्ध्वपातनात्पात्यः पादांशार्कयुतः शुचिः ।

\<मेर्चुर्य्ःः हिङ्गुलाकृष्टःः नत्. पुरेनेस्स्\>  
हिङ्गुलादुद्धृतः सूतो भवेद्वा दोषवर्जितः ॥ १.१२ ॥

\<इम्पोर्तन्चे ओf जारण\>  
गुरुशास्त्रं परित्यज्य विना जारितगन्धकात् ।  
रसं निर्माति दुर्मेधाः शपेत्तं च रसेश्वरः ॥ १.१३ ॥

\<संस्कारःः जारण\>  
सूतं गन्धं रसैकांशं स्तोकं स्तोकं तु खल्वगम् ।  
कुट्टनात्कुट्टनात्पिष्टं भवेद्वा ताम्रपात्रगम् ॥ १.१४ ॥  
तत्तुल्यं गन्धकं दत्त्वा रुद्ध्वा तं लोहसम्पुटे ।  
पुटेद्भूधरयन्त्रे च यावज्जीर्यति गन्धकम् ॥ १.१५ ॥  
एवं पुनः पुनर्देयं षड्गुणं गन्धचूर्णकम् ।  
षड्गुणे गन्धके जीर्णे रसो निखिलरोगहा ॥ १.१६ ॥

\<बन्धःः सुब्त्य्पेस्\>  
पाटः खोटो जलौका च भस्माख्यश्च चतुर्थकः ।  
बन्धश्चतुर्विधः सूते विज्ञेयो भिषगुत्तमैः ॥ १.१७ ॥  
पाटः पर्पटिकाबन्धः पिष्टिबन्धस्तु खोटकः ।  
जलौका पक्वबन्धः स्याद्भस्म भस्मनिभो भवेत् ॥ १.१८ ॥

\<मेर्चुर्य्ःः भस्मन्ःः सुब्त्य्पेस्\>  
सूतभस्म द्विधा ज्ञेयमूर्ध्वगं तलभस्म च ।

\<ऊर्ध्वभस्मन्ःः प्रोदुच्तिओन्\>  
ऊर्ध्वभस्मकरं यन्त्रं स्थालिकासम्पुटं शृणु ॥ १.१९ ॥  
कार्यं स्थालीद्वयं मध्ये सर्वतः षोडशाङ्गुलम् ।  
लवणेनेषदार्द्रेणापूर्य स्थालीमधोगताम् ॥ १.२० ॥  
संधिं वस्त्रमृदा लिम्पेत्संपुटीकृत्य चान्यया ।  
त्रिद्वारचुल्ल्यां संस्थाप्य चतुर्यामं दृढाग्निना ॥ १.२१ ॥  
पचेत्तत्स्वाङ्गशीतं वै ह्युद्धृत्य लवणं त्यजेत् ।  
लावणीमूर्ध्वगां कृत्वा क्षेप्योऽन्यस्यां रसेश्वरः ॥ १.२२ ॥  
पूर्ववत्संपुटीकृत्य पश्चात्तु चुल्लके न्यसेत् ।  
दृढं कृत्वालवालं तु जलं तत्र विनिक्षिपेत् ॥ १.२३ ॥  
उष्णं पुनः पुनस्त्यक्त्वा क्षिपेच्छीतं मुहुर्मुहुः ।  
त्रिद्वारे काष्ठमेकैकं दीर्घं हस्तमितं क्षिपेत् ॥ १.२४ ॥  
हस्तवत्पिण्डमानं तु ह्यादौ प्रज्वालयेत्सुधीः ।  
द्वे द्वे काष्ठे च तस्योर्ध्वं तदूर्ध्वं त्रितयं क्षिपेत् ॥ १.२५ ॥  
यावद्यामद्वयं पश्चादङ्गारांश्च जलं त्यजेत् ।  
ऊर्ध्वस्थाल्यां तु यल्लग्नं तदूर्ध्वं भस्म सिद्धिदम् ॥ १.२६ ॥

\<मेर्चुर्य्ःः तलभस्मन्ःः प्रोदुच्तिओन्\>  
गन्धकं धूमसारं च शुद्धसूतं समं त्रयम् ।  
यामैकं मर्दयेत्खल्वे काचकूप्यां विनिक्षिपेत् ॥ १.२७ ॥  
रुद्ध्वा द्वादशयामं तद्वालुकायन्त्रगं पचेत् ।  
स्फोटयेत्स्वाङ्गशीतं च तदूर्ध्वं गन्धकं त्यजेत् ॥ १.२८ ॥

\<तलभस्मन्ःः मेदिच्. प्रोपेर्तिएस्\>  
तलभस्म भवेद्योगवाहि स्यात्सर्वरोगहृत् ।  
औषधान्तरसंयोगाद्वक्ष्ये वर्णविपर्ययम् ॥ १.२९ ॥  
रक्तं पीतं तथा कृष्णं नीलं च पाण्डुरारुणम् ।

\<रक्तभस्मन्\>  
निर्गुण्डीरससंयुक्तं चपलेन समन्वितम् ॥ १.३० ॥  
रक्तवर्णं भवेद्भस्म दाडिमीकुसुमोपमम् ।

\<पीतभस्मन्\>  
भूधात्रीहस्तिशुण्डीभ्यां रसं गन्धं च मर्दयेत् ॥ १.३१ ॥  
काचकूप्यां चतुर्यामं पक्वः पीतो भवेद्रसः ।

\<कृष्णभस्मन्\>  
सूतं गन्धकसंयुक्तं कुमारीरसमर्दितम् ॥ १.३२ ॥  
कृष्णवर्णं भवेद्भस्म देवानामपि दुर्लभम् ।

\<श्याम-।नीलभस्मन्\>  
वाराहीकन्दसंयुक्तं रसकेन समन्वितम् ॥ १.३३ ॥  
श्यामवर्णं भवेद्भस्म वलीपलितनाशनम् ।

\<पाण्डुरारुणभस्मन्\>  
लवणान्तर्विलिप्तायां कूप्यां स्यात्पाण्डुरारुणम् ॥ १.३४ ॥

\<मेर्चुर्य्ःः मारण\>  
लवणाद्विंशतिर्भागाः सूतश्चाथैकभागिकः ।  
काञ्जिके मर्दयित्वाग्नौ पुटनाद्भस्मतां व्रजेत् ॥ १.३५ ॥  
उद्धृत्यान्यं रसं क्षिप्त्वा यथेच्छं मारयेद्रसम् ।  
एवं ताम्राहिवङ्गाभ्रं मारितं स्याद्गुणप्रदम् ॥ १.३६ ॥  
तदम्बुपूरिते पात्रे स्थाप्यं यामाष्टकं शनैः ।  
त्यक्त्वा तोयं रसो ग्राह्यः पात्रस्थो भस्मसूतकः ॥ १.३७ ॥

\<मेर्चुर्य्ःः मारण\>  
मूषाद्वयमपामार्गबीजचूर्णैः प्रकल्पयेत् ।  
पारदं तत्पुटे कृत्वा मलयूरसमर्दितम् ॥ १.३८ ॥  
द्रोणपुष्प्याः प्रसूनानि विडङ्गमरिमेदकः ।  
चूर्णमेषामधश्चोर्ध्वं दत्त्वा मुद्रां प्रकल्पयेत् ॥ १.३९ ॥  
विधाय गोलकं सम्यङ्मृन्मूषासम्पुटे क्षिपेत् ।  
शोषयेन्मुद्रितं कृत्वा पचेद्गजपुटे ततः ॥ १.४० ॥  
पारदो भस्मतामित्थं पुटेनैकेन गच्छति ।  
स्वाङ्गशीतं समुद्धृत्य सर्वकर्मसु योजयेत् ॥ १.४१ ॥  
प्रोत्तानखर्परे चुल्ल्यां स्फटिकालेपिते क्षिपेत् ।  
पुनर्नवारसे पक्वो मर्दनान्म्रियते रसः ॥ १.४२ ॥

\<मेर्चुर्य्ःः मृतःः परीक्षा\>  
अतेजा अगुरुः शुभ्रो लोहहा चाचलो रसः ।  
यदा नावर्तते वह्नौ नोर्ध्वं गच्छेत्तदा मृतः ॥ १.४३ ॥

\<मेर्चुर्य्ःः मृतःः मेदिच्. प्रोपेर्तिएस्\>  
पारदः सर्वरोगघ्नो योगवाही सरो गुरुः ।  
पाण्डुताकृमिकुष्ठघ्नो वृष्यो बल्यो रसायनः ॥ १.४४ ॥  
सूतो धातुरसाः सर्वे जीर्णा जीर्णा गुणाधिकाः ।

\<मेर्चुर्य्ःः मृतःः स्तोरगे\>  
दन्ते शृङ्गे मणौ वेणौ रक्षयेत्साधितं रसम् ॥ १.४५ ॥  
\<wएइघ्तोf द्रुग्स्\>  
पित्तानि षोडशांशेन विषाणामपि रक्तिका ।  
गुटीरसेष्वनुक्तोऽपि ज्ञेयो विधिरयं स्वयम् ॥ १.४६ ॥

\<मेर्चुर्य्ःः सेवन\>  
सर्वरोगविनाशार्थं देहदार्ढ्यस्य हेतवे ।  
शुद्धकायश्च पथ्याशी सेवेत पूज्यपूजनात् ॥ १.४७ ॥  
वल्लमेकं नरेऽश्वे तु गद्याणं च गजे द्वयम् ।  
दत्तः सूतो हरेद्रोगान् धातुयुग्वा निजौषधैः ॥ १.४८ ॥  
रसस्य विकृतौ सत्यां मूर्छा हिक्का ज्वरोऽरतिः ।  
कासः श्वासो भ्रमो मोहो दाहः कम्पश्च जायते ॥ १.४९ ॥  
तच्छान्त्यै बीजपूरस्य रसं शुण्ठीं च सैन्धवम् ।  
पिबेद्वा गोजले सिद्धं मूलं कर्कोटजं शुभम् ॥ १.५० ॥  
यत्रागारे रसाधीशः पूज्यते बहुभक्तितः ।  
तदपत्यधनैः पूर्णमाधिव्याधिविवर्जितम् ॥ १.५१ ॥




२

\<षड्लोह\>  
हेमरूप्यार्कवङ्गाहिलोहैर्लोहाः षडीरिताः ।

\<मेतल्स्ःः fअच्तितिओउस्\>  
अकृत्रिमा इमे घोषावर्तकाद्यास्तु कृत्रिमाः ॥ २.१ ॥

\<मेतल्स्ःः शुद्ध, मृतःः मेदिच्. प्रोपेर्तिएस्\>  
शुद्धा मृता निरुत्थाश्च सर्वरोगहराः स्मृताः ।

\<मेतल्स्ःः इम्पुरेःः मेदिच्. प्रोपेर्तिएस्\>  
अशुद्धान् हीनपाकांश्च रोगमृत्युप्रदांस्त्यजेत् ॥ २.२ ॥

\<मेतल्स्ःः मारणःः wइथ्मेर्चुर्य्\>  
लोहं सूतयुतं दोषांस्त्यजेत्सूतश्च लोहयुक् ।  
अतः स्वर्णादिलोहानि विना सूतं न मारयेत् ॥ २.३ ॥

\<गोल्द्ःः सुब्त्य्पेस्\>  
स्वर्णं पञ्चविधं प्रोक्तं प्राकृतं सहजाग्निजे ।  
एतत्स्वर्णत्रयं देवभोज्यं षोडशवर्णकम् ॥ २.४ ॥  
खनिजं रसवादोत्थं सुपत्त्रीकृत्य शोधितम् ।  
तच्चतुर्दशवर्णाढ्यं मनुजार्हं रुजापहम् ॥ २.५ ॥

\<गोल्द्ःः शोधन\>  
सुवर्णं सप्तशो वाप्यं काञ्चनाररसे शुचिः ।

\<गोल्द्ःः मारण\>  
सुवर्णे गलिते नागं प्रक्षिपेत्षोडशांशकम् ॥ २.६ ॥  
अम्लेन मर्दयित्वा तु कृत्वा तस्य च गोलकम् ।  
गन्धकं गोलकसमं विनिक्षिप्याधरोत्तरम् ॥ २.७ ॥  
शरावसंपुटे कृत्वा संनिरुध्य प्रतापयेत् ।  
त्रिंशद्वनोत्पलैरग्नौ सप्तधा भस्मतां व्रजेत् ॥ २.८ ॥

\<गोल्द्ःः मृतःः मेदिच्. प्रोपेर्तिएस्\>  
तिक्तं कषायं ज्वरहृत्स्वादुपाकं बलावहम् ।  
वयोधीःकान्तिदं वृष्यं शोषालक्ष्मीविषापहम् ॥ २.९ ॥

\<सिल्वेर्ःः सुब्त्य्पेस्\>  
कैलासे सहजं रूप्यं खनिजं कृत्रिमं भुवि ।  
व्युत्क्रमेण गुणैः श्रेष्ठं नागोत्तीर्णं रसे हितम् ॥ २.१० ॥

\<सिल्वेर्ःः शोधन\>  
श्वेतागस्तिरसे रूप्यं स्वर्णवच्छुचि मारणम् ।

\<सिल्वेर्ःः मारण\>  
गन्धकाम्लकसंयोगान्नागं हित्वा क्षिपेत्त्रपु ॥ २.११ ॥  
वयःशुक्रबलोत्साहकरं सर्वामयापहम् ।

\<गोल्द्, सिल्वेर्ःः परीक्षाःः मृत\>  
एतद्भस्माम्ललिप्तोऽसिस्ताम्रवर्णस्तदा मृतिः ॥ २.१२ ॥  
सुवर्णमथवा रूप्यं योगे यत्र न विद्यते ।  
तत्र कान्तोद्भवं लोहं क्षेप्यं तैस्तत्समं गुणैः ॥ २.१३ ॥

\<चोप्पेर्ःः सुब्त्य्पेस्\>  
द्व्यर्कौ नेपालम्लेच्छौ तु रसे नेपाल उत्तमः ।

\<नेपालःः फ्य्स्. प्रोपेर्तिएस्\>  
घनघातसहः स्निग्धो रक्तपत्रोऽमलो मृदुः ॥ २.१४ ॥

\<म्लेच्छःः फ्य्स्. प्रोपेर्तिएस्\>  
म्लेच्छस्तु क्षालितः कृष्णो रूक्षः स्तब्धो घनासहः ।  
मिश्रितो नागलोहाभ्यां न श्रेष्ठो रसकर्मणि ॥ २.१५ ॥

\<चोप्पेर्ःः दोषस्\>  
ताम्रं तु विषवज्ज्ञेयं यत्नतः साध्यते हि तत् ।  
एको दोषो विषे सम्यक्ताम्रे त्वष्टौ प्रकीर्तिताः ॥ २.१६ ॥  
कुष्ठं रेको वमिर्भ्रान्तिस्तापो वातश्च कामला ।  
देहस्य नाशनं दोषा इत्यष्टौ कथिता बुधैः ॥ २.१७ ॥

\<चोप्पेर्ःः शोधन\>  
गवां मूत्रैः पचेच्चाहस्ताम्रपत्रं दृढाग्निना ।  
वारिणा क्षालयेत्पश्चादेकविंशतिधा शुचिः ॥ २.१८ ॥

\<चोप्पेर्ःः मारण\>  
पारदं गन्धकं ताम्रं सममम्लेन मर्दयेत् ।  
जायते त्रिपुटाद्भस्म वालुकायन्त्रतोऽथवा ॥ २.१९ ॥

\<चोप्पेर्ःः मारण\>  
गन्धार्कौ द्व्येकभागौ च शरावसंपुटे पुटेत् ।  
स्वाङ्गशीतं च संपेष्य खल्वे वस्त्रेण गालयेत् ॥ २.२० ॥  
सामुद्रं तत्समं कृत्वा पुनः पुटनमाचरेत् ।  
तदेव तत्क्षये देयं सामुद्रं च पुनः पुनः ॥ २.२१ ॥  
कासीसस्य जलेनैव वारं वारं तु भावयेत् ।  
चतुःषष्टिपुटैरित्थं निरुत्थं योगवाहिकम् ॥ २.२२ ॥  
तत्ताम्रं सौरणे कन्दे पुटेत्पञ्चामृतेऽथवा ।  
अष्टौ दोषांश्च पूर्वोक्तान्न करोति गुणावहम् ॥ २.२३ ॥  
हन्ति गुल्मक्षयाजीर्णकासपाण्ड्वामयज्वरान् ।  
स्थौल्योदरे कफं शूलमूर्ध्वाधःशोधनं परम् ॥ २.२४ ॥

\<तिन्ःः सुब्त्य्पेस्\>  
खुरकं मिश्रकं चेति द्विविधं वङ्गमुच्यते ।  
खुरकं तु गुणैः श्रेष्ठं मिश्रकं न रसे हितम् ॥ २.२५ ॥  
\<तिन्ःः शोधन\>  
कन्याभृङ्गरसे वङ्गनागौ शोध्यौ त्रिसप्तधा ।  
अथवा ब्रह्मवृक्षोत्थे क्वाथे निर्गुण्डिजेऽथवा ॥ २.२६ ॥

\<तिन्ःः मारण\>  
मृद्भाजने द्रुते वङ्गे चिञ्चाश्वत्थत्वचो रजः ।  
क्षिपेत्तस्य चतुर्थांशं लोहदर्व्या प्रचालयेत् ॥ २.२७ ॥  
यावद्भस्मत्वमायाति ततः खल्वे सतालकम् ।  
ब्रह्मद्रुक्वाथकल्काभ्यां मर्द्यं गजपुटे पचेत् ॥ २.२८ ॥  
पुटे पुटे दशांशांशं दत्त्वैवं दशधा पुटेत् ।  
वङ्गभस्म निरुत्थं तत्पाण्डुमेहगदापहम् ॥ २.२९ ॥

\<तिन्ःः मारण\>  
करीषसंपुटे वङ्गपत्रं छागशकृद्युतम् ।  
म्रियते पुटमात्रेण तन्मेहान् हन्ति विंशतिम् ॥ २.३० ॥

\<लेअद्ःः मारण\>  
वङ्गवन्नागभस्मापि कृत्वादौ तत्समां शिलाम् ।  
क्षिप्त्वा तुषोदकैर्मर्द्यं दद्याद्गजपुटं ततः ॥ २.३१ ॥  
षष्ट्यंशं गन्धकं दत्त्वा पाच्यं षष्टिपुटावधि ।  
नागभस्म निरुत्थं तद्वङ्गभस्मगुणाधिकम् ॥ २.३२ ॥

\<लेअद्, तिन्ःः मृतःः मेदिच्. प्रोपेर्तिएस्\>  
मृतं वङ्गं च नागं च रसभस्म समं गुणैः ।  
परस्परमलाभे च योजयेत्तत्परस्परम् ॥ २.३३ ॥

\<इरोन्ःः सुब्त्य्पेस्\>  
मुण्डं तीक्ष्णं तथा कान्तं भेदास्तस्य त्रयोदशाः ।

\<मुण्डःः सुब्त्य्पेस्\>  
मृदु कुण्ठं च काण्डारं त्रिविधं मुण्डमुच्यते ॥ २.३४ ॥

\<तीक्ष्णलोहःः सुब्त्य्पेस्\>  
खरसारं च होत्रासं तारावर्तं विडं तथा ।  
कान्तं लोहं गजाख्यं च षड्विधं तीक्ष्णमुच्यते ॥ २.३५ ॥

\<कान्तःः परीक्षा\>  
पात्रे यस्मिन्प्रसरति जले तैलबिन्दुर्न लिप्तो हिङ्गुर्गन्धं विसृजति निजं तिक्ततां निम्बकल्कः ।  
पाके दुग्धं भवति शिखराकारतां नैति भूमौ कान्तं लोहं तदिदमुदितं लक्षणैर्नैव चान्यत् ॥ २.३६ ॥

\<कान्तःः सुब्त्य्पेस्\>  
कान्तं लोहं चतुर्धोक्तं रोमकं भ्रामकं तथा ।  
चुम्बकं द्रावकं चेति गुणास्तस्योत्तरोत्तराः ॥ २.३७ ॥

\<इरोन्ःः शोधन\>  
मुण्डादिसर्वलोहानि ताम्रवच्छोधयेत्सुधीः ।

\<इरोन्ःः पाक\>  
लोहपाकस्त्रिधा प्रोक्तो मृदुर्मध्यः खरस्तथा ।  
पङ्कशुष्करसौ पूर्वौ वालुकासदृशः खरः ॥ २.३८ ॥

\<इरोन्ःः मारण\>  
लोहपत्रं गन्धलिप्तं वह्नौ तप्तं पुनः पुनः ।  
क्षिपेन्मीनाक्षिकानीरे यावत्तत्रैव शीर्यते ॥ २.३९ ॥  
रसहिङ्गुलगन्धेन तुल्यं तन्मर्दयेद्दृढम् ।  
निर्गुण्डीवृषमत्स्याक्षीरसैर्गजपुटान्मृतिः ॥ २.४० ॥

\<इरोन्ःः मारणःः वारितर\>  
लोहचूर्णं वराक्वाथे पिण्डं कृत्वा पुनः पुनः ।  
षोडशाङ्गुलमाने हि निर्वातगर्तके पुटेत् ॥ २.४१ ॥  
चतुःषष्टिपुटैरेव जायते पद्मरागवत् ।  
निरुत्थाम्बुतरं योगवाहि स्यात्सर्वरोगहृत् ॥ २.४२ ॥

\<इरोन्ःः मारणःः वारितर\>  
जम्बूत्वचारसे तिन्दुमार्कण्डपत्रजेऽथवा ।  
त्रिसप्तधातपे शोष्यं पेष्यं वारितरं भवेत् ॥ २.४३ ॥

\<इरोन्ःः मारण\>  
चिञ्चापत्रनिभं लोहपत्रं दन्तीद्रवे क्षिपेत् ।  
घर्मे धृत्वा रसो देयो मृतं यावद्भवेच्च तत् ॥ २.४४ ॥

\<इरोन्ःः मारणःः वारितर\>  
मत्स्याक्षीरसमध्यस्थं लोहपत्रं विनिक्षिपेत् ।  
त्रिंशद्दिनानि घर्मे तु ततो वारितरं भवेत् ॥ २.४५ ॥

\<इरोन्ःः मारणःः निरुत्थ, परीक्षा\>  
लोहमध्वाज्यगं तारं ध्मातं चेत्पूर्वमानकम् ।  
तदा लोहं निरुत्थं स्यादन्यथा साधयेत्पुनः ॥ २.४६ ॥

\<इरोन्ःः अमृतीकरण (?)\>  
वराक्वाथेऽवशेषो तु तत्तुल्यं घृतमायसम् ।  
सिता लोहमिता ताम्रे पक्वं चामृतवद्भवेत् ॥ २.४७ ॥

\<लोहःः मृतःः मेदिच्. प्रोपेर्तिएस्\>  
ग्रहणीपाण्डुशोफार्शोज्वरगुल्मप्रमेहकान् ।  
हन्ति प्लीहामयं लोहं बलबुद्धिविवर्धनम् ॥ २.४८ ॥  
कुष्माण्डं तिलतैलं च माषान्नं राजिका तथा ।  
मद्यमम्लरसं चैव त्यजेल्लोहस्य सेवकः ॥ २.४९ ॥

\<मण्डूरःः शोधन\>  
गोमूत्रे त्रिफलाक्वाथे तप्तं शोध्यं त्रिसप्तधा ।  
स्वर्णादि सर्वलोहानां किट्टं तत्तद्गुणावहम् ॥ २.५० ॥  
किट्टाद्दशगुणं मुण्डं मुण्डात्तीक्ष्णं शताधिकम् ।  
तीक्ष्णाल्लक्षगुणं कान्तं भक्षणात्कुरुते गुणम् ॥ २.५१ ॥

\<रसकःः मारण\>  
लवणान्तर्गतं भाण्डे सत्त्वं खर्परसम्भवम् ।  
सुखं रुद्ध्वा विपक्वं तन्म्रियते गजवह्निना ॥ २.५२ ॥

\<रसकःः मृतःः मेदिच्. प्रोपेर्तिएस्\>  
मृतस्तु रसको रूक्षस्त्रिदोषघ्नो ज्वरापहः ।  
योगवाह्यतिसारघ्नः क्लेदघ्नो विड्विबन्धकृत् ॥ २.५३ ॥

\<ब्रोन्शे, ब्रस्स्ःः शोधन, मारण\>  
कांस्यपित्तलयोः प्रोक्ते ताम्रवच्छुद्धिमारणे ।  
सिता गव्ययुता देया धातुभक्षणवैकृतौ ॥ २.५४ ॥

\<मेतल्स्ःः fअस्त्मारण\>  
अथैकः पारदाद्भागो गन्धको द्विगुणस्ततः ।  
तयोः समं सुवर्णादिनिरुत्थं शीघ्रमारणम् ॥ २.५५ ॥  
\<धातुस्ःः निरुत्थःः परीक्षा\>  
समध्वाज्यटङ्कणैर्गुञ्जागुडाभ्यां मृतधातवः ।  
ध्माताः पिण्डकृता नैव जीवन्ति ते निरुत्थकाः ॥ २.५६ ॥

\<धातुःः मारणःः निरुत्थ\>  
सगन्धश्चोत्थितो धातुर्मर्द्यः कन्यारसे दिनम् ।  
पक्वो गजपुटो दिव्यं सर्वो याति निरुत्थताम् ॥ २.५७ ॥

\<अभ्रःः सुब्त्य्पेस्\>  
पीतं सितासितं रक्तमेकैकं खं चतुर्विधम् ।  
पिनाकं दर्दुरं नागं वज्रं चाग्नौ परीक्षयेत् ॥ २.५८ ॥

\<अभ्रःः वज्र\>  
न पत्राणि न शब्दांश्च कुर्यात्तद्वज्रसंज्ञकम् ।

\<अभ्रःः वज्रःः सत्त्वपातन\>  
त्रीणि ध्मातानि किट्टं हि वज्री सत्त्वं विमुञ्चति ॥ २.५९ ॥

\<अभ्रःः वज्रःः सत्त्वःः मारण\>  
तत्सत्त्वं विधिवद्ग्राह्यं शोध्यं मार्यं च लोहवत् ।  
सत्त्वाभावे तु निश्चन्द्रं रसेष्विष्टं तदुच्यते ॥ २.६० ॥

\<अभ्रःः मारणःः प्रोदुच्तिओनोf निश्चन्द्रँ\>  
धान्याभ्रं मेघनादैर्झषनयनजलैर्जम्भलैष्टङ्कणेन खल्वे संमर्द्य गाढं तदनु गजपुटान् द्वादशैवं प्रदद्यात् ।  
मीनाक्षीभृङ्गतोयैस्त्रिफलजलयुतैर्मर्दयेत्सप्तरात्रं गन्धं तुल्यं च दत्त्वा प्रवरगजपुटात्पञ्चतां याति चाभ्रम् ॥ २.६१ ॥

\<अभ्रःः निश्चन्द्रःः मेदिच्. प्रोपेर्तिएस्\>  
मृतं निश्चन्द्रतां यातमरुणं चामृतोपमम् ।  
सचन्द्रं विषवज्ज्ञेयं मृत्युकृद्व्याघ्ररोमवत् ॥ २.६२ ॥

\<अभ्रःः अमृतीकरण\>  
वराम्बु गोघृतं चाभ्रं कलाषड्दिक्क्रमांशकम् ।  
मृद्वग्निना पचेल्लोहे चामृतीकरणं भवेत् ॥ २.६३ ॥

\<अभ्रःः मृतःः मेदिच्. प्रोपेर्तिएस्\>  
वयःस्तम्भकारी जरामृत्युहारी बलारोग्यधारी महाकुष्ठहारी ।  
मृतो मेघकः सर्वरोगेषु योज्यः सदा सूतराजस्य वीर्येण तुल्यः ॥ २.६४ ॥  
क्षाराम्लं द्विदलं वर्ज्यं कर्कोटिकारवेल्लकम् ।  
वृन्ताकं च करीरं च तैलं चाभ्रकसेवने ॥ २.६५ ॥




३

\<महारसःः शोधन\>  
गन्धं विषादिनेपालं गोदुग्धेऽथ शिलाजतु ।  
गोमूत्रेण च तालाद्यं शङ्खाद्यमम्लतः शुचिः ॥ ३.१ ॥

\<विषःः मारण\>  
रसेषूक्तं विषं ग्राह्यं तुल्यं टङ्कणपेषितम् ।  
तन्मृतं योगवाहि स्यात्सूताभ्रायः समं गुणैः ॥ ३.२ ॥

\<विषःः मन्त्रस्\>  
नीलकण्ठाख्यमन्त्रेण विषं सप्ताभिमन्त्रितम् ।  
औषधे च रसे चैव दातव्यं हितमिच्छता ॥ ३.३ ॥

\<विषःः मेदिच्. उसे\>  
नानारसौषधैर्ये तु दुष्टा यान्तीह नो गदाः ।  
ते नश्यन्ति विषे दत्ते शीघ्रं वातकफोद्भवाः ॥ ३.४ ॥

\<विषःः मेअसुरे\>  
श्रेष्ठमध्यावरा मात्रा अष्टषट्कचतुर्यवाः ।  
अतिमात्रं यदा भुक्तं तदाज्यटङ्कणे पिबेत् ॥ ३.५ ॥  
रजनीं मेघनादं वा सर्पाक्षीं वा घृतान्विताम् ।  
लिहेद्वा मधुसर्पिर्भ्यां चूर्णितामर्जुनत्वचम् ॥ ३.६ ॥  
न देयं क्रोधिने क्लीबे पित्तार्ते राजयक्ष्मिणि ।  
क्षुत्तृष्णाभ्रमघर्माध्वसेविने क्षीणरोगिणे ॥ ३.७ ॥  
गुर्विणीबालवृद्धेषु न विषं राजमन्दिरे ।  
रसायनरते दद्याद्घृतक्षीरहिताशिने ॥ ३.८ ॥

\<उपविष\>  
लाङ्गलीवज्रिहेमार्कहयारिविषमुष्टिकाः ।  
एतान्युपविषाण्याहुः यस्तानि रसकर्मणि ॥ ३.९ ॥

\<अहिफेनःः म्य्थ्. ओरिगिन्\>  
समुद्रे मथ्यमाने तु वासुकेर्वदनाद्द्रुतः ।  
फेनौघो व्याकुलत्वाच्च फूत्कारात्पतितः क्षितौ ॥ ३.१० ॥

\<अहिफेनःः मेदिच्. प्रोपेर्तिएस्\>  
तेनाहिफेनमाख्यातं तिक्तं संग्राहि शोषणम् ।  
मोहकृच्छ्वासकासघ्नं सेवितं त्यक्तुमक्षमम् ॥ ३.११ ॥  
श्लेष्महृद्वातकृद्युक्त्या युक्तं तदमृतं विषम् ।  
वीर्यस्तम्भकरं नृणां स्त्रीणां सौख्यप्रदायकम् ॥ ३.१२ ॥

\<सिद्धमूलीःः म्य्थ्. ओरिगिन्\>  
पुरा देवैश्च दैत्यैश्च मथितो रत्नसागरः ।  
तस्मादमृतमुत्पन्नं देवैः पीतं न दानवैः ॥ ३.१३ ॥  
तदा धन्वन्तरेर्हस्तादमृतं पतितं भुवि ।  
तस्मिन् सर्वैर्लेह्यमाने दर्भैर्जिह्वा द्विधा कृता ॥ ३.१४ ॥  
जिह्वासृग्विषसम्भूता सिद्धमूली महौषधी ।

\<सिद्धमूलीःः चोलोउर्स्\>  
सा चतुर्धा सिता रक्ता पीता कृष्णा प्रसूनकैः ॥ ३.१५ ॥

\<सिद्धमूलीःः मेदिच्. प्रोपेर्तिएस्\>  
आह्लादिनी बुद्धिरूपा योगे मन्त्रे च सिद्धिदा ।  
सर्वरोगहरी कामजननी क्षुत्प्रबोधनी ॥ ३.१६ ॥




४  
कियन्तोऽप्यथ वक्ष्यन्ते रसाः प्रत्ययकारकाः ।  
शास्त्रं दृष्ट्वा गुरोर्वक्त्रात्संप्रदायाद्यथागताः ॥ ४.१ ॥  
पारदो रसकस्तालस्तुत्थं गन्धकटङ्कणम् ।  
सर्वमेतत्समं शुद्धं कारवेल्ल्या रसैर्दिनम् ॥ ४.२ ॥  
मर्दयेत्तेन विदध्याच्च ताम्रपात्रोदरं घनम् ।  
अङ्गुलार्धार्धमानेन तत्पचेत्सिकताद्वये ॥ ४.३ ॥  
यन्त्रे यावत्स्फुटन्त्येव व्रीह्यस्तस्य पृष्ठतः ।  
ततः सुशीतले ग्राह्यस्ताम्रपात्रोदराद्बुधैः ॥ ४.४ ॥  
तत्समं मरिचं दत्त्वा सर्वमेकत्र चूर्णयेत् ।  
द्विगुञ्जं पर्णखण्डेन वातिके पैत्तिके ज्वरे ॥ ४.५ ॥  
गुञ्जैकं ससितं दद्यात्त्रिगुञ्जं व्योषयुक्कफे ।  
संनिपाते ज्वरे देयो वल्लैकर्माद्रकद्रवैः ॥ ४.६ ॥  
त्रिदिनैविषमं तीव्रमेकद्वित्रिचतुर्थकम् ।  
नाशयेच्छीतभञ्ज्याख्यो रसो रुद्रेण निर्मितः ॥ ४.७ ॥  
सूतं गन्धं शिलां तालं संमथ्य निम्बुजैर्द्रवैः ।  
लिप्त्वा तन्वर्कपत्राणि यन्त्रे भस्माभिधे क्षिपेत् ॥ ४.८ ॥  
यामाष्टौ ज्वालयेदग्निं स्वाङ्गशीतं समुद्धरेत् ।  
विषोषणं चतुर्थांशं दत्त्वा वल्लमिता गुटी ॥ ४.९ ॥  
देवदालीरसैर्बद्धा रसश्चैतन्यभैरवः ।  
दत्तार्द्रकरसैः सर्वसंनिपातविघातकृत् ॥ ४.१० ॥  
भूमौ गतं विसंज्ञं च शीतार्तं तन्द्रितं नरम् ।  
तत्क्षणाद्बोधयेद्दाहे कुर्याच्छीतोपचारकान् ॥ ४.११ ॥  
वाराहच्छागमात्स्याश्वमायूरं पित्तपञ्चकम् ।  
अनेन भावितश्चापि देयश्चैतन्यभैरवः ॥ ४.१२ ॥  
विषं रसं कलैकांशं काचलिप्तशरावके ।  
रुद्ध्वा चुल्ल्यां मन्दवह्नौ पचेद्यामद्वयं ततः ॥ ४.१३ ॥  
स्वयं शीतं च गृह्णीयादुपरिष्टाच्छरावकात् ।  
वायुवर्जं क्षिपेत्कूप्यां संनिपातेऽहिदंष्टके ॥ ४.१४ ॥  
सूच्यग्रेण च दातव्यः क्षणाञ्जागर्ति मानवः ।  
नो चेत्तालुप्रदेशे च क्षुरक्षुण्णे प्रचारयेत् ॥ ४.१५ ॥  
रसगन्धकनेपाला वृद्धा दन्त्यम्बुमदिताः ।  
द्वौ यामौ ज्वरनाशाय गुञ्जैका सितया सह ॥ ४.१६ ॥  
पुरं टङ्कद्रयां कृष्णधूर्तबीजाष्टबल्लकम् ।  
पालिकात्रितयं देयं चातुर्थिकज्वरापहम् ॥ ४.१७ ॥  
ज्वरागमनवेलायां शीतवारिचतुर्घटैः ।  
शिरोऽभिषिञ्च्य दातव्यं पथ्ये क्षीरं सशर्करम् ॥ ४.१८ ॥  
निम्नबीजं शिलाजाजी धूमः कृष्णा समांशकम् ।  
कारवेल्ल्या रसैर्भाव्यमेकविंशतिवारकान् ॥ ४.१९ ॥  
यत्पार्श्वतोऽञ्जयेन्नेत्रे ज्वरं तत्पार्श्वजं जयेत् ।  
अर्धनारीनटेशाह्वो रसः कौतुककारकः ॥ ४.२० ॥  
हिङ्गुलं मरिचं गन्धं पिप्पली टङ्कणं विषम् ।  
कनकस्य तु बीजानि समांशं विजयारसैः ॥ ४.२१ ॥  
मर्दयेद्याममात्रं तु चणमात्रा वटी कृता ।  
ज्वरातिसारं ग्रहणीं नाशयेद्धेमसुन्दरः ॥ ४.२२ ॥  
शुद्धसूतं पलं चार्कक्षीरैर्मर्द्य पुनः पुनः ।  
द्विपलं शुद्धगन्धस्य महाकम्बुपलाष्टकम् ॥ ४.२३ ॥  
उभे वह्निरसैर्भाव्ये पेष्ये शोष्ये दिनत्रयम् ।  
मेलयेत्पूर्वसूतेन तदर्धं टङ्कणं क्षिपेत् ॥ ४.२४ ॥  
अर्कक्षीरैः पुनः सर्वं यामैकं मर्दयेद्दृढम् ।  
तच्छुष्कं चूर्णलिप्तेऽथ भाण्डे रुद्ध्वा पुटे पचेत् ॥ ४.२५ ॥  
चतुर्गुञ्जामितं खादेन्मरिचाज्येन संयुतम् ।  
देयं दध्योदनं पथ्यं विजया सगुडा निशि ॥ ४.२६ ॥  
ग्रहणीदोषनाशार्थं नास्त्यनेन समं भुवि ।  
ग्रहजीर्नाशयेत्सर्वा अर्कलोकेश्वरो रसः ॥ ४.२७ ॥  
कटुत्रिकरसैर्भाव्यं तालमेकं चतुःशिला ।  
दिनं वासारसैः पिष्ट्वा वालुकायन्त्रपाचितम् ॥ ४.२८ ॥  
द्वियामान्ते समुद्धृत्य तत्तुल्यं च कटुत्रयम् ।  
निर्गुण्डीमूलचूर्णं च वासारससमन्विता ॥ ४.२९ ॥  
शिलातालेश्वरस्यास्य गुञ्जैका श्वासकासजित् ।  
सूतं हेमाभ्रजं भस्म शिलागन्धकतालकम् ॥ ४.३० ॥  
त्र्येकैकभूभवैकाख्यान् कृत्वैवं क्रमशोऽशकान् ।  
वराटीः पूरयेत्तेन छागीक्षीरेण टङ्कणम् ॥ ४.३१ ॥  
पिष्ट्वा तेन मुखं रुद्ध्वा शरावे भूपुटे पचेत् ।  
स्वाङ्गशीतं समुद्धृत्य कुर्यात्तं वस्त्रगालितम् ॥ ४.३२ ॥  
रसो राजमृगाङ्कोऽयं चतुर्गुञ्चः क्षयापहः ।  
सुवर्णं भस्मसूतं च वल्लार्धं मधुना लिहेत् ॥ ४.३३ ॥  
पथ्यभुग्ब्रह्मचर्येण मृगाङ्को वा क्षयापहः ।  
शिलाजतु मधुव्योषतप्त्यलोहरजांसि यः ॥ ४.३४ ॥  
क्षीरभुग्लेढि तस्याशु क्षयक्षयकरो रसः ।  
शुल्वश्यामास्नुहीदन्तीपथ्यानेपालकान् क्रमात् ॥ ४.३५ ॥  
भूद्यवेकैकाग्नियुग्मांश्च गृहीत्वोष्णाम्बुना पिबेत् ।  
अष्टोदराणि हन्त्येष विशेषेण जलोदरम् ॥ ४.३६ ॥  
आध्मानगुल्मशूलघ्न उदरध्वान्तभास्करः ।  
दुग्धं शङ्खवराटं च तुल्यार्कं नवनीतयुक् ॥ ४.३७ ॥  
टङ्कार्धं भक्षयेत्सर्वशूलघ्नः शङ्खभास्करः ।  
शुद्धं सूतं तथा गन्धं क्रमादेकद्विभागकम् ॥ ४.३८ ॥  
तुल्यार्कं भावयेदार्द्ररसैश्चापि त्रिसप्तधा ।  
गोलं कृत्वान्धमूषायां रुद्ध्वा गजपुटे पचेत् ॥ ४.३९ ॥  
घृतं शुण्ठ्या च गुञ्जैकं शीतोदं ससितं ह्यनु ।  
त्रिदोषं नाशयेच्छीघ्रं क्रियां शीतां प्रयोजयेत् ॥ ४.४० ॥  
स्थूलं कृशं कृशं स्थूलं करोत्यग्निप्रदीपनम् ।  
त्रिदोषात्पतितं रक्तं व्रणनाड्यभिघातजम् ॥ ४.४१ ॥  
यकृत्प्लीहोत्थितं यच्च यच्च कुष्ठकरं त्वसृक् ।  
शोधयेद्दुष्टरक्तं च रसो रक्तारिसंज्ञकः ॥ ४.४२ ॥  
सूततारार्ककं बोलं मर्द्यमर्कपयस्त्र्यहम् ।  
वल्लैकं मधुना लेह्यं स्थौल्यमाशु व्यपोहति ॥ ४.४३ ॥  
द्विपलं क्षौद्रशीतोदमनुपानं पिबेत्ततः ।  
वडवाग्निरसे पथ्यं दध्यादि श्लेष्मलं त्यजेत् ॥ ४.४४ ॥  
सूतार्कौ गन्धकं मर्द्यं दिनं निर्गुण्डिकाद्रवैः ।  
यामैकं वालुकायन्त्रे पक्त्वा देयो द्विगुञ्जकः ॥ ४.४५ ॥  
बीजपूरजटाक्वाथं ससितं पाययेदनु ।  
रसस्त्रिविक्रमो मूत्रकृच्छ्रोधाश्मरीप्रणुत् ॥ ४.४६ ॥  
निस्तुषीकृत्य वाकुच्या बीजानां पलविंशतिम् ।  
गोजलस्थां त्रिसप्ताहं लोहं पथ्यापलद्वयम् ॥ ४.४७ ॥  
गृहीत्वा गोजलाच्छोष्ये सूर्यतापेऽतिनिष्ठुरे ।  
काकोदुम्बरिकाद्रोणत्वचां क्वाथे त्रिसप्तकम् ॥ ४.४८ ॥  
भावयेत्तस्य चूर्णस्य गन्धसूतं समं कृतम् ।  
अम्लेन कज्जलीं कृत्वा सर्वमेकत्र कारयेत् ॥ ४.४९ ॥  
शिग्रुमूलरसेनापि नागवल्लीदलेन च ।  
भावनां त्रिदिनं दत्त्वा कर्षार्धांशां गुटीं कुरु ॥ ४.५० ॥  
एकैकां भक्षयेत्प्रातः श्वेतकुष्ठोपशान्तये ।  
चित्रकाङ्घ्रित्वचश्चूर्णं रात्रौ गोदुग्धके वरम् ॥ ४.५१ ॥  
क्षिपेदधि विलोड्याथ ग्राहयेत्तक्रमुत्तमम् ।  
तत्तक्रकुडवं चैकं मध्येऽष्टवल्लगन्धकम् ॥ ४.५२ ॥  
प्रक्षिप्य गुटिकां पश्चात्प्रपिबेद्द्वित्रिसंख्यकाम् ।  
नवनीतेन चाभ्यङ्गः कार्यः स्थेयमथातपे ॥ ४.५३ ॥  
सर्वश्वित्रे प्रजायन्ते स्फोटकाश्चाग्निदग्धवत् ।  
प्रथमे सप्तके पाको जायेताथ द्वितीयके ॥ ४.५४ ॥  
रोहणं च तृतीये हि प्राप्नुवन्ति न संशयः ।  
निम्बुकस्य रसोपेतं कुङ्कुमालेपनं हितम् ॥ ४.५५ ॥  
सतक्रा गुटिका वापि रसस्यालेपने हिता ।  
श्वित्राणां रोहणं रम्यं वर्णदं जायते भृशम् ॥ ४.५६ ॥  
त्रिवेलं तक्रभक्तं च पूर्वे देयं च सप्तके ।  
मकुष्ठामपि रूक्षाश्च देया जाते द्विसप्तके ॥ ४.५७ ॥  
तृतीये सप्तके देया मकुष्ठास्त्रिफलाघृतम् ।  
घृतमल्पं प्रदातव्यं श्वित्रकुष्ठी वरो भवेत् ॥ ४.५८ ॥  
चम्पकाभं वरं देहं कान्तियुक्तं च नीरुजम् ।  
प्राप्नुयाच्छ्रीयुतः सम्यङ्मनुजो भूमिमण्डले ॥ ४.५९ ॥  
रसराजप्रभावेण सत्यं सत्यं च नान्यथा ।  
शुद्धं सूतं मृतं लोहं ताप्यगन्धकातालकम् ।  
पथ्याग्निमन्थनिर्गुण्डीत्र्यूषणं टङ्कणं विषम् ॥ ४.६० ॥  
तुल्यांशं मर्दयेत्खल्वे दिनं निर्गुण्डिकाद्रवैः ।  
मुण्डीद्रवैर्दिनैकं तु गुञ्जैकं वटकीकृतम् ॥ ४.६१ ॥  
भक्षयेद्वातरोगार्तो रसं स्वच्छन्दभैरवम् ।  
लघुरास्नाह्वयं क्वाथं सपुरं ह्यनुपानकम् ॥ ४.६२ ॥  
शुद्धं सूतं वचाक्वाथैस्त्रिदिनं मर्दयेत्ततः ।  
शङ्खपुष्पीरसैस्तद्वद्गन्धकं मर्दितं क्षिपेत् ॥ ४.६३ ॥  
गोमूत्रमर्दितं गोलं मूषायां तु निरोधयेत् ।  
सप्तधालेप्य मृद्वस्त्रैः पुटितं स्वाङ्गशीतलम् ॥ ४.६४ ॥  
चूर्णीकृतं चतुर्वल्लां समसर्षपचूर्णकम् ।  
जीर्णधृतानुपानं च नस्ये स्नेहं तु सार्षपम् ॥ ४.६५ ॥  
कारयेत्तेन चाभ्यङ्गं दिनानामेकविंशतिम् ।  
उन्मादापस्मृती हन्ति ह्युन्मादगजकेशरी ॥ ४.६६ ॥  
सूतं गन्धमयस्ताम्रमेकद्व्यर्धार्धकं पलम् ।  
द्रावयेल्लोहजे पात्रे क्षिपेदेरण्डपत्त्रके ॥ ४.६७ ॥  
चूर्णितं वस्त्रपूतं च लोहपात्रे पुनः पचेत् ।  
जाम्बीरं बैजपूरं वा रसं पात्रमितं क्षिपेत् ॥ ४.६८ ॥  
संचूर्ण्य पञ्चकोलोत्थैः कषायैश्चाम्लवेतसैः ।  
भावना खलु दातव्याः पञ्चाशत्प्रमितास्ततः ॥ ४.६९ ॥  
भृष्टटङ्कणचूर्णं तु दद्यात्सर्वसमानकम् ।  
टङ्कणार्धं विडं दद्याद्विडतुल्यं मरीचकम् ॥ ४.७० ॥  
सप्तधा भावयेत्यश्चाच्चणकक्षारवारिणा ।  
एव सिद्धरसाद्वल्लद्वितयं वा चतुष्टयम् ॥ ४.७१ ॥  
सैन्धवं माषमेकं तु जीरकं च द्विमाषकम् ।  
तक्रेण योजितं चैतदनुपानं पिबेत्सुधीः ॥ ४.७२ ॥  
भोजयेत्कण्ठपर्यन्तं गुरुमामिषभोजनम् ।  
क्षिप्रं तज्जीर्यते भुक्तं पुनः काङ्क्षति भोजनम् ॥ ४.७३ ॥  
घटश्रवेन्द्रभीमैश्च कुम्भयोनिचतुर्मुखैः ।  
शनैश्चरेण रुद्रेण ब्रह्मणा सेवितोऽग्नये ॥ ४.७४ ॥  
अस्य संसेवनादेते सर्वे जाता महाशनाः ।  
अतः संसेव्यते भूपैर्महदग्निविवृद्धये ॥ ४.७५ ॥  
कुर्याद्दीपनमद्भुतं पचनं दुष्टामयोच्छेदनं तुन्दस्थौल्यनिबर्हणं गरहरः शूलार्तिमूलापहः ।  
गुल्मप्लीहविनाशनो बहुरुजां विध्वंसनः स्रंसनो वातग्रन्थिमहोदरापहरणः क्रव्यादनामा रसः ॥ ४.७६ ॥  
सिहणक्षोणिपालाय भूरिभोज्यप्रियाय च ।  
दत्तवान् भैरवानन्दो भूपो ग्रामाष्टकं ददौ ॥ ४.७७ ॥  
सूतं भुजंगममृतं लवणं हरिद्रा व्योषं धनंजयजटावनिभूतधात्री ।  
क्वष्टादशद्वयनिधित्रयवेदसंख्याः शोभाञ्जनार्द्रककरीरकबीजपूरैः ॥ ४.७८ ॥  
निम्बूफणीश्वरलता सुपलाशतोयैर्भाव्यं विशोष्य खरले प्रपिधाय चूर्णम् ।  
वस्त्रस्रुतं सकलवातगणान्निहन्ति वह्नेरपाटवमरोचकशूलवान्तीः ॥ ४.७९ ॥  
सूतं गन्धं विषं शङ्खं कपर्दं टङ्कणोषणे ।  
चन्द्रैकाग्निगजत्रिद्विवसुभागैर्मितं क्रमात् ॥ ४.८० ॥  
जम्बीरकेन संमर्द्यं भवेदग्निकुमारकः ।  
वाते मन्दानलेऽजीर्णे ज्वरश्लेष्मविषूचिके ॥ ४.८१ ॥  
गुञ्जामात्रं प्रदातव्यो विण्मूत्रशिरसो ग्रहे ।  
कासे श्वासे क्षये शूले सर्वरोगे तु योजयेत् ॥ ४.८२ ॥  
नृसारं स्फटिका सौरं त्रयमेकत्र चूर्णयेत् ।  
तत्क्षिपेन्मृन्मये कूपे शुभे हस्तमिते दृढे ॥ ४.८३ ॥  
सरन्ध्रोदरकाचोत्थे कूपे तत्संनियोजयेत् ।  
सप्तधा वेष्टयेत्पश्चात्तत्संधिं वस्त्रमृत्स्नया ॥ ४.८४ ॥  
खर्परे वालुकापूर्णे तिर्यगौषधकूपकम् ।  
अर्धं यन्त्रे निधायात्र श्रीगुरोः संप्रदायतः ॥ ४.८५ ॥  
अधोमुखं द्वितीयं तु स्थाप्यं चुल्लेः पराङ्मुखे ।  
अधः प्रज्वालयेदग्निं हठाद्यावद्रसः स्रवेत् ॥ ४.८६ ॥  
धारयेत्काचजे पात्रे शङ्खद्रावरसं ततः ।  
शाणैकं सेवयेत्पश्चाद्दन्तस्पर्शविवर्जितम् ॥ ४.८७ ॥  
गुल्मोदरयकृत्प्लीहविद्रधिग्रन्थिशूलनुत् ।  
बलपुष्टिप्रदो ह्येष भुक्तं जारयते क्षणात् ॥ ४.८८ ॥  
विलोक्यतामहो लोका रसमाहात्म्यमद्भुतम् ।  
कपर्दकाम्बुलोहानि यस्मिन् क्षिप्ते गलन्ति हि ॥ ४.८९ ॥  
पारदं तत्तृतीयांशं गन्धं दत्त्वा तु मर्दयेत् ।  
दशांशनवसारेण युतं चोन्मत्तवारिणा ॥ ४.९० ॥  
खल्वे संमर्द्य तत्सर्वं काचकूप्यां निवेशयेत् ।  
गुरूक्तसम्प्रदायेन वालुकायन्त्रमध्यगम् ॥ ४.९१ ॥  
पचेत्षोडशयामांश्च मन्दमध्यहठाग्निना ।  
पक्वः सुशीतलो ग्राह्यो हरगौरीरसो भवेत् ॥ ४.९२ ॥  
सूतं गन्धं समं कृत्वा सर्पाक्षीरसमर्दितम् ।  
पूर्ववत्पाचितं त्वन्ये हरगौरीरसं विदुः ॥ ४.९३ ॥  
पारदाद्द्विगुणं गन्धं दत्त्वा कार्पासिकाद्रवैः ।  
पूर्ववत्पाचितो ह्येष कामदेवरसः स्मृतः ॥ ४.९४ ॥  
समांशं क्षिप्यते स्वर्णं रूप्यं ताम्रं च मर्दयेत् ।  
मुसल्या चाखुपर्ण्या च मातुलुङ्गरसैस्त्र्यहम् ॥ ४.९५ ॥  
मोचचिञ्चात्मगुप्ताभिस्तदा मृत्युञ्जयो रसः ।  
त्रयाणां सेवनं पथ्यमुच्यते क्रमशो गुणाः ।  
एकमासं सिताज्याभ्यां सदा सेव्यो नरोत्तमैः ॥ ४.९६ ॥  
एवं निषेव्य सूतेन्द्रं भुञ्जीत मधुरं सदा ।  
शाल्यन्नं गोपयः खण्डं सितां जाङ्गलमामिषम् ॥ ४.९७ ॥  
गोधूमजान् विकारांश्च माषान्नं कदलीफलम् ।  
पनसं चाथ खर्जूरं द्राक्षां च नालिकेरकम् ॥ ४.९८ ॥  
सेवेत सर्वं तत्प्राज्ञो वृष्यं यत्किंचिदुच्यते ।  
वलीं संवत्सराद्धन्ति पलितं च द्विहायनात् ॥ ४.९९ ॥  
सेवया वज्रदेहोऽस्य द्रावद्वयेनिताशतम् ।  
न रेतःसंक्षयस्तस्य षण्ढोऽपि पुरुषायते ॥ ४.१०० ॥  
ऊर्ध्वलिङ्गः सदा तिष्ठेल्ललनामक्षयं व्रजेत् ।  
तप्तहाटकवर्णाभः श्रीधीमेधाविभूषितः ॥ ४.१०१ ॥  
हयवेगो मयूराक्षो वाराहश्रुतिरेव च ।  
अपरः कामदेवोऽपि मानिनीमानमर्दनः ॥ ४.१०२ ॥  
राजयक्ष्मादिरोगांश्च मेहान् जीर्णज्वरानपि ।  
ग्रहणीं हन्त्यतीसारं गोतक्राद्बहुमूत्रताम् ॥ ४.१०३ ॥  
सर्वरोगहरो ह्येष निजौषधानुपानतः ।  
हरगौरीकामदेवरसो मृत्युञ्जयाभिधः ॥ ४.१०४ ॥  
किमत्र बहुनोक्तेन जरामृत्युहरास्त्रयः ।  
कज्जलीं सूतगन्धाभ्यां तुल्यमुन्मत्तबीजकम् ।  
तत्तैलमर्दितं सेव्य द्विवल्लां ससितापयः ॥ ४.१०५ ॥  
मेहौघं नाशयेद्वीर्यं स्तम्भयेद्द्रावयेत्स्त्रियम् ।  
रसः कामप्रदो न्ःणां मानिनीमानमर्दनः ॥ ४.१०६ ॥  
हेमबीजविषवङ्गसूतकं हंसपादकरं च जारणम् ।  
शुद्धसूतस्त्र्यहं स्वेद्यो मन्दाग्नौ दध्नि महिषे ।  
त्रुटिते त्रुटिते दद्याद्दधि तुर्येऽह्नि चोद्धरेत् ॥ ४.१०७ ॥  
तस्मिन् स्वर्णं क्षिपेत्प्राज्ञश्चतुःषष्ठितमांभकम् ।  
मर्दयेन्निम्बुनीरेण यावदैक्यं हि जायते ॥ ४.१०८ ॥  
पुनः संस्वेद्य तं सूतं वटशुङ्गाहिवल्लिजैः ।  
काकमाच्या च जीवन्त्या रसैः स्याद्यामयुग्मकात् ॥ ४.१०९ ॥  
दिनं शीताम्बुकुम्भस्थं दिनैकं दध्नि महिषे ।  
एवं सिद्धरसाद्वल्लं प्रत्यहं ब्रह्मचर्यधृक् ॥ ४.११० ॥  
मासैकं सेवते भर्ता सितादुग्धौदनप्रियः ।  
त्रिफलानिम्बकार्पासीरसैर्नारी क्रमात्पृथक् ॥ ४.१११ ॥  
दिनानि सप्तसंख्यानि पीत्वा ऋतुसमागमे ।  
रसं वल्लं त्र्यहं चैकं कार्पास्यम्बुसितायुतम् ॥ ४.११२ ॥  
टङ्कणं स्फटिका सूतं पक्वाम्लिकरसान्वितम् ।  
त्रिदिनं मधुना योनेर्लेपं शुद्धिकरं परम् ॥ ४.११३ ॥  
महिष्या दधिमध्यस्थं दिवा सूतं त्रिमाषकम् ।  
स्त्रीसेवासमये रात्रौ भक्षयेद्दधिसंयुतम् ॥ ४.११४ ॥  
संभोगान्ते तथा स्थेयं यामार्धं संपुटेन च ।  
सर्वलक्षणसम्पन्नं सूतं जनयते वरम् ॥ ४.११५ ॥  
तापादिके समुत्पन्ने देयं द्राक्षासितादिकम् ।  
कार्यः शीतोपचारश्च युवत्या भिषजा सदा ॥ ४.११६ ॥  
आयुर्वृद्धिं बलं कान्तिं नष्टवीर्यविवर्धनम् ।  
कुर्याद्रोगहरः पुत्रप्रदो रुद्रविनिर्मितः ॥ ४.११७ ॥  
रसं नागाञ्जनं चन्द्रमेकैकद्व्यर्धभागकम् ।  
सूक्ष्मचूर्णीकृतं नेत्रस्याञ्जनाद्दिव्यदृष्टिकृत् ॥ ४.११८ ॥  
सूतं गन्धं समं शुद्धं सप्तधा भावयेत्क्रमात् ।  
स्नुह्यर्कदुग्धैः श्रीखण्डद्वयपथ्योभयारसैः ॥ ४.११९ ॥  
समं नेपालजं चूर्णं देयमेकत्र मर्दयेत् ।  
उष्णाम्बुना वल्लयुग्मं देयमष्टगुणे गुडे ॥ ४.१२० ॥  
मलाः पूर्वं जलं पश्चात्ततश्चामः शनैः शनैः ।  
उदराच्च विनान्त्राणि सर्वं निर्याति किल्बिषम् ॥ ४.१२१ ॥  
जाते विरेके संशुद्धे पथ्यं दध्योदनं हितम् ।  
जयेज्ज्वरादिकान् रोगान् रसः सारणसुन्दरः ॥ ४.१२२ ॥  
राढार्कौ मधुकं चैकसार्धद्विपञ्चभागकम् ।  
टङ्कैकोऽम्बुयुतो दत्तो रसोऽयं वामकः स्मृतः ॥ ४.१२३ ॥  
रसं गन्धं समं व्योषं मर्द्यमुन्मत्तकैर्दिनम् ।  
उन्मत्ताख्यो रसो नाम नस्यं स्यात्सन्निपातजित् ॥ ४.१२४ ॥  
ताम्रपत्रं गन्धलिप्तं वह्नौ तप्तं तु ताडितम् ।  
तच्चूर्णं तक्रसंयुक्तं वल्लार्धं वामयेद्भृशम् ॥ ४.१२५ ॥  
स्फटिका तुत्थनेपालं मरिचं निम्बबीजकम् ।  
पुत्रजीवकमज्जा च निम्बुकेनार्कभाजने ॥ ४.१२६ ॥  
भावना सप्त दातव्या गुटी गुञ्जामिताञ्जनात् ।  
सन्निपातमपस्मारं विषं सर्पस्य नाशयेत् ॥ ४.१२७ ॥  
आकल्लकं विषं कृष्णं हेमद्रुफलभस्मकम् ।  
उद्धूलनं स्वेदहरमेकद्वित्र्यष्टभागकैः ॥ ४.१२८ ॥



५  
विषं व्योषं हरिद्राब्दं निम्बपत्रं विडङ्गकम् ।  
गुटी छागाम्बुना बद्धा स्याज्जया योगवाहिका ॥ ५.१ ॥  
सूतार्कयोर्विषं गन्धं विङ्गंगाग्न्यब्दकेसरम् ।  
रेणुका ग्रन्थिकं बोलं सर्वेषां द्विगुणं गुडम् ॥ ५.२ ॥  
कोलप्रमाणां गुटिकां भक्षयेत्प्रातरेव हि ।  
कासे श्वासे क्षये गुल्मे प्रमेहे विषमज्वरे ॥ ५.३ ॥  
शोके पाण्ड्वामये कुष्ठे ग्रहण्यर्शोभगन्दरे ।  
विजयागुटिका ह्येषा रुद्रप्रोक्ताधिका गुणैः ॥ ५.४ ॥  
अङ्कोलाग्नी च गन्धोषणरसविषकं पित्तभाजं क्रमात्तत्सामुद्रं चार्कदुग्धैस्त्रिभिरथ पुटितं निम्बुतोयैर्विमर्द्य ।  
कृत्वा गुञ्जासमानामिषुशररसदिग्वह्निबाणेषुदिग्भिर्दद्याच्छ्लेष्मानिलार्शो ज्वरं जठरं कफेतां वटीं शङ्कराख्याम् ॥ ५.५ ॥  
चिञ्चाक्षारपलं पटुव्रजपलं निम्बूरसैः कल्कितं तस्मिञ्छङ्खपलं प्रतप्तमसकृन्निर्वाप्य शीर्णावधिम् ।  
हिङ्गुव्योषपलं रसामृतबलीन्निक्षिप्य निष्कांशकान् बद्धा शङ्खवटी क्षयग्रहणिकागुल्मांश्च शूलं जयेत् ॥ ५.६ ॥  
रसं कृष्णाभया त्वक्षं वासा भार्गी क्रमोत्तरम् ।  
तत्समं खादिरं सारं बब्बूलक्वाथभावितम् ॥ ५.७ ॥  
एकविंशतिवारांश्च मधुनाक्षमिता वटी ।  
कासं श्वासं क्षयं हिक्कां हन्त्येषा कासकर्तरी ॥ ५.८ ॥  
व्योषग्रन्थि वचाग्नि हिंगु जरणद्वन्द्वं विषं निम्बुकं द्रावैरार्द्रकैरसेर्विमृषितं तुल्यौ मरीचोपमा ।  
वर्तिः सा विनिहन्ति शूलमखिलं सर्वाङ्गजं मारुतं वह्निं चाशु करोति वाडवसमं सूर्यप्रभावाभिधा ॥ ५.९ ॥  
एला सकर्पूरसिता सधात्री जातीफलं शाल्मलिगोक्षुरौ च ।  
सूतेन्द्रवङ्गायसभस्म सर्वमेतत्समानं परिभावयेच्च ॥ ५.१० ॥  
गुडूचिका शाल्मलिका कषायैर्निष्कार्धमाना मधुना ततश्च ।  
बद्धा गुटी चन्द्रकलेति संज्ञा मेहेषु सर्वेषु नियोजनीया ॥ ५.११ ॥  
हिङ्गुलं च चतुर्जातं लवङ्गौषधचन्दनम् ।  
जातिजं केसरं कृष्णा त्वाकल्लमहिफेनकम् ॥ ५.१२ ॥  
कस्तूरीन्दुसमं सर्वं तत्समे विजयासिते ।  
क्षौद्रैः कोलमिता कार्या गुटी भोगपुरन्दरी ॥ ५.१३ ॥  
शुक्रस्तम्भकरी ह्येषा बलमांसविवर्धिनी ।  
नरश्चटकवद्गच्छेच्छतवारं स्थिरेन्द्रियः ॥ ५.१४ ॥  
वङ्गं कासीसकं कृष्णा गुञ्जातुल्यार्द्रकाम्बुना ।  
कफवातामयं हन्ति गुटी नागार्जुनाभिधा ॥ ५.१५ ॥  
त्रिफला विडङ्गसोमाभल्लातकवह्निविश्वानाम् ।  
अष्टौ शुक्लवचाया भागाः स्युः सद्विषस्यैकः ।  
एतत्सर्वं गोजलपिष्टं वटिकास्तु चणकाभाः ।  
छायाशुष्का देया त्रिद्व्येकचतुःक्रमाद्विज्ञैः ॥ ५.१६ ॥  
सार्पविसूचिगदार्ते दुष्टाजीर्णहते त्रिदोषेऽपि ।  
सद्यो जीवति पुरुषो मृतोऽपि गुटिकाप्रभावेण ॥ ५.१७ ॥  
मूलेन पत्रेण फलेन वापि व्योषान्विता या कितवोद्भवेन ।  
बद्धा गुटी सा सहसैव हन्ति सोन्माददोषत्रयदुष्टवातान् ॥ ५.१८ ॥  
कट्फलाम्बुगिलं कृष्णां हिङ्गुलं बोलटङ्कणम् ।  
गुडेन गुटिका शाणमिता सा नवमेऽह्नि ॥ ५.१९ ॥  
उष्णोदकेन दातव्या सद्योऽलर्कविषापहा ।  
गरभृङ्गोषणं चूर्णं साज्यं वा तद्विषापहम् ॥ ५.२० ॥  
रसराजशुल्वगन्धकसुरतिक्तैः पीतभृङ्गमरिचैश्च ।  
ब्राह्मीद्वितयरसाढ्या गुटिकाः कार्याश्चणकाभाः ॥ ५.२१ ॥  
एका देया प्रथमं त्रिदोषविकलस्य मूर्छितस्यापि ।  
अन्या मुहूर्तपरतः प्रहरादन्यापरा नैव ॥ ५.२२ ॥  
जीवति मृतोऽपि पुरुषस्त्रिदोषजान्विततन्द्रिकायुक्तः ।  
श्रीनागार्जुनगदिता गुटिका मृतसंजीवनीख्याता ॥ ५.२३ ॥  
एलवालुकाभयाबोलमिन्द्रा गुग्गुलुसंयुता ।  
स्नुहीक्षीरेण गुटिका शोथिनी ज्वरनाशिनी ॥ ५.२४ ॥  
वरा व्योषं वरं तुत्थं यष्टी वेल्लार्कवारिजम् ।  
रोध्रं रसाञ्जनं चूर्णं वर्तिः कार्या नभोऽम्बुना ॥ ५.२५ ॥  
सद्योऽक्षिकोपं स्तन्येन तिमिरं रोध्रतोयतः ।  
किंशुकस्य रसाद्धन्ति बिल्लं पुष्पं च रक्तताम् ॥ ५.२६ ॥  
पटलं वस्तमूत्रेण स्तम्भे पाटलिपतने ।  
नागार्जुनेन लिखिता सर्वनेत्रामयापहा ॥ ५.२७ ॥  
व्योषं वरा वरं हिङ्गु तिक्तोग्रा नक्तमालकः ।  
गौरी कटु त्वजामूत्रैश्छायाशुष्का गुटीकृता ॥ ५.२८ ॥  
अपस्मारस्मृतिभ्रंशमुन्मादं शिरसो रुजम् ।  
नक्तान्ध्यं तिमिरं हन्ति दोषं भूतादिकं भ्रमम् ॥ ५.२९ ॥  
एकद्वित्रिचतुर्थाख्यं मञ्जनाज्ज्वरमेव च ।  
सन्निपातं त्वचैतन्यं नाशयेत्सुप्रचेतनम् ॥ ५.३० ॥  
सैन्धवेन युक्तं वज्रीक्षीरमग्निविपाचितम् ।  
द्विवल्लमुष्णकैः पीतं विरेकाज्ज्वरनाशनम् ॥ ५.३१ ॥  
लवणं भानुदुग्धेन सकृद्भावितमातपे ।  
गव्येन पयसा पीतं कर्षार्धं वान्तिकारकम् ॥ ५.३२ ॥  
सूतेन्द्रं बलितालकं च कुनटी खल्वे समांशं दिनं सौवीरेण विमर्द्य तेन वसनं वर्तीकृतं लेपयेत् ।  
तैलेन प्रविलेपितं च बहुशो वह्निं ततो दीपयेत्तस्माद्यद्गलितं तु तैलमसितं तेनाङ्गलेपः कृतः ॥ ५.३३ ॥  
जङ्घाबाहुकराग्रपादशिरसां कम्पानशेषाञ्जयेत्कुष्ठं तीव्रभगन्दरं व्रणगणान्रोगान्महागृध्रसीम् ।  
अन्यान् रोगगणांश्च वातजनितान्नाडीव्रणान्दुस्तरान् ।  
विख्यातं भुवनत्रये गदहरं वातारितैलं महत् ॥ ५.३४ ॥  
रामठं निम्बपत्राणि फेनः सागरसंभवः ।  
एतानि समभागानि तद्वद्देयं सितं विषम् ॥ ५.३५ ॥  
गोमूत्रेण समायुक्तं कटुतैलं विपाचयेत् ।  
तेनैव पूरयेत्कर्णं नरकुञ्जरवाजिनाम् ॥ ५.३६ ॥  
कर्णरोगं निहन्त्याशु लेपनाच्छिरसो गदान् ।  
नाम्ना कर्णामृतं तैलं ब्रह्मणा निर्मितं स्वयम् ॥ ५.३७ ॥  
कस्तूरीन्दुश्च बाह्लीकं नखं मांसी च सर्जकम् ।  
मुस्तागुरु सिता सर्वं क्रमवृद्धं समं पुरम् ॥ ५.३८ ॥  
स्तोकं स्तोकं क्षिपेत्तैलं दिनैकमथ कुट्टयेत् ।  
वर्तिं निर्वापयेत्दीप्तां दिव्यं धूमं विमुञ्चति ॥ ५.३९ ॥  
सर्वदेवप्रियः सर्वः मन्त्रसिद्धिप्रदायकः ।  
स्नाने वस्त्रे रतागारे धूपोऽयं राजवल्लभः ।  
भ्वग्नितिथिमिते वर्षे चामुण्डो योगिनीपुरे ।  
रससंकेतकलिकां कृतवानिष्टसिद्धिदाम् ॥ ५.४० ॥  
\\Z











\]
